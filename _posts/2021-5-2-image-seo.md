---
layout: post
title: سئو تصاویر سایت
---

سئو تصاویر سایت علاوه بر افزایش رتبه سایت می‌تونه نقش مهمی در رابط کاربری و سرعت سایت داشته باشه که در این پست بررسی می‌کنیم

## چرا تصاویر سایت باید سئو بشن؟

در صفحه اصلی مربوط به بسیاری از سرچ‌ها ویدیو، تصاویر و پادکست‌ها جایگاه اختصاصی خودشونو دارن و اگه تصویر شما جزو یکی از اونا باشه مثل یک تبلیغ برای سایت شما عمل می‌کنه. کسب رتبه در محتوای چندرسانه به شما کمک می‌کنه در هر جستجو چند جایگاه مختص نتایج سایت شما باشه!

گوگل می‌تونه تصاویرو پردازش کنه و با استفاده از کلیدواژه‌هایی که شما براش انتخاب کردید به بهبود کلی رتبه صفحات سایت کمک کنه، علاوه بر این موارد معمولا نتایج موبایل همراه یک تصویر نمایش داده می‌شه

در ادامه چند روش درست و حسابی برای سئو تصاویر وردپرس مرور می‌کنیم:

- فشرده کردن حجم تصاویر
- درج متن جایگزین و عنوان
- انتخاب نام بهینه برای تصاویر
- کنترل ابعاد تصاویر
- تغییر فرمت تصاویر
- استفاده از اسکیما و open graph
- استفاده از cdn
- بارگیری تنبل تصاویر

## فشرده کردن حجم تصاویر

پیشنهاد می‌کنم قبل از آپلود عکس‌ها حتما اونارو فشرده کنید و به این فکر نکنید بعد از آپلود حجمشونو تغییر بدید به چند دلیل:

- تا می‌تونید از افزونه‌های کمتری برای سایت استفاده کنید تا در آینده دچار مشکل نشید
- آپلود تصاویر حجیم در آینده می‌تونه یک دردسر برای پر شدن فضای هاست‌های اشتراکی و انتقال هاست باشه
- فشرده سازی تصاویر با انواع پلاگین‌های وردپرس به معنی حذف فایل‌های حجیم نیست و فقط نسخه کم حجمی از تصاویر ساخته می‌شه
- فشرده سازی تصاویر با پلاگین‌ها مثل فشرده سازی با فتوشاپ نیست و کنترل کمی روی تغییر سایز عکس‌ها دارید

برای تغییر سایز تصاویر به کم‌ترین حالت ممکن پیشنهاد می‌کنم نسخه پرتابل و کم حجم فتوشاپ رو از [اینجا](https://www.yasdl.com/198131/%d8%af%d8%a7%d9%86%d9%84%d9%88%d8%af-%d9%81%d8%aa%d9%88%d8%b4%d8%a7%d9%be-adobe-photoshop-cs6-me-portable-23.html) دانلود کنید و بعد از اضافه کردن تصاویر به برنامه از منو گزینه ذخیره برای وب رو انتخاب کنید

آموزش کاهش حجم تصاویر با فتوشاپ در [اینجا](https://psdfa.com/tutorials/photoshop-tutorials/basics/compress-image-in-photoshop/) توضیح داده شده

## درج متن جایگزین و عنوان

بعد از آپلود عکس در قسمت رسانه روی عکس کلیک کنید و کادر مربوط به “متن جایگزین” و “عنوان” رو با کلیدواژه مناسب پر کنید. در پر کردن اطلاعات مربوط به فایل‌ها هم مثل صفحات برای جلوگیری از محتوای تکراری حتما از کلیدواژه مستقل استفاده کنید. متن جایگزین و عنوان می‌تونه یک کلیدواژه مربوط به صفحه باشه

## انتخاب نام بهینه برای تصاویر

این مورد هم باید قبل از آپلود درنظر بگیریم. برای انتخاب فایل می‌تونید از یک عبارت انگلیسی مرتبط با صفحاتتون استفاده کنید. مثلا تصویر مربوط به همین صفحه seo images انتخاب شده. بعد از آپلود، آدرس تصویر کاملا بهینه و مناسبه

## کنترل ابعاد تصاویر

با آپلود تصاویر در وردپرس با هر ابعادی معمولا ابعاد متوسط و بندانگشتی هم برای استفاده در قسمت‌های مختلف ساخته می‌شه مگر اینکه از قسمت تنظیمات بخش رسانه رو دستکاری کرده باشید. تصاویر عریض و طویل احتمالا کاربردی در حالت عادی ندارن، سعی کنید با همون فتوشاپ ابعاد معمولی مثل عرض 500 انتخاب کنید

## تغییر فرمت تصاویر

یکی دیگه از روش‌های کاهش حجم تصاویر تغییر فرمت تصاویره. فرمت‌های مختلفی در دسترسه که پیشنهاد می‌کنم فرمت JPEG رو انتخاب کنید که می‌تونه طیف رنگی بالا رو در حجم کم در اختیارتون بذاره. این فرمت در فتوشاپ هم برای کاهش حجم پشتیبانی می‌شه

## استفاده از اسکیما و open graph

بازم برمی‌گردیم به افزونه یوآست که یاور همیشه مومن سایتای وردپرسیه. با نصب این افزونه و همچنین پر کردن بخش متن جایگزین (alt) و عنوان به صورت خودکار متاهای مورد نیاز به صفحه اضافه می‌شه و می‌تونید از بخش تنظیمات افزونه وارد منوی “اجتماعی” بشید و انتخاب کنید چه تصویری به صورت پیشفرض در فیسبوک نمایش داده بشه (در صورتی که اون صفحه عکسی نداشته باشه) و همچنین ابعاد تصاویر نمایش داده شده در توییتر بزرگ یا کوچیک باشه که همون تغییر مقادیر مربوط به open graph صفحاته

## استفاده از CDN

بهترین انتخاب برای استفاده از cdn تصاویر در وردپرس می‌تونه همون کلودفلر و یا افزونه shortpixel که عملکرد مشابهی با کلودفلر داره باشه. پیشنهاد می‌کنم به هیچ وجه در اینباره دست به کارهای ابداعی نزنید چون احتمالش زیاده خرابکاری کنید و کاربرها تصاویرو نبینن

## بارگیری تنبل تصاویر

بارگیری تنبل یا lazy load می‌تونه مناسب سایت‌هایی باشه که چندین تصویر درون صفحاتشون دارن و معمولا صفحات طولانی از نظر اسکرول هستن. با فعال کردن این ویژگی هروقت کاربر به تصویر برسه بارگیری می‌شه و همین موجب افزایش سرعت بارگیری اولیه صفحات سایت می‌شه. این مورد هم مثل استفاده از cdn باید با دقت انجام بشه چون ممکنه انتظار شما رو پاسخگو نباشه. مثلا منتظر شدن کاربرها برای نمایش تصاویر حجیم درون پست‌ها اصلا خوشایند نیست

***

در کنار سئو تصاویر لازمه حتما به حجم تصاویر برای کنترل حجم کلی صفحات سایت دقت کنید و یک نکته دیگه اینکه اگر تصویری در سایت شما مثلا برای دکمه بالا رفتن از صفحه استفاده می‌شه حتما لازم نیست ویژگی alt یا عنوان داشته باشه چون احتمالا نمی‌خوایم اینطور تصاویر رتبه و جایگاهی بدست بیارن
