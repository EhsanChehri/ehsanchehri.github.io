---
layout: post
title: سئو ویدیوها در 8 مرحله
---

سئو ویدیوها از این نظر مهمه که جایگاه ویژه‌ای در نتایج دارن (بالاتر از همه نتایج نمایش داده می‌شن) و البته بخاطر توجه ویژه کاربرها به محتوای تصویریه

پلتفرم‌های مختلف مثل یوتیوب، آپارات و... تحت تاثیر همین موضوع سهم زیادی از بازار موتورهای جستجو دارن. اما بدلیل فیلتر بودن یوتیوب توصیه می‌کنم با تگ‌های html5 ویدیو رو نمایش بدید در سایتتون تا هم به رتبه صفحات سایت کمک کنه و هم اینکه صفحات سایت شما با اسکریپت‌های پلتفرم‌های نمایش ویدیو حجیم نشن

## سئو یوتیوب

یوتیوب و موتور جستجوی گوگل یکپارچه هستن. با استفاده از یوتیوب می‌تونید برای سرچ‌های رقابتی جایگاه کسب کنید، کاربر جذب کنید، درآمد کسب کنید و... برنامه ریزی روی سئو یوتیوب در حال حاضر پرطرفداره و جالبه بدونید سایت‌های زیادی فقط بصورت اختصاصی محتوا برای یوتیوب تولید می‌کنن و کلا سایتشون در خدمت همین ویدیوهاست!

برای سئو ویدیوهای یوتیوب روش‌های زیادی وجود داره (تکمیل اطلاعات کانال و ویدیوهای منتشر شده (سئو داخلی) و لینک‌سازی برای ویدیوها (سئو خارجی)) البته لازم نیست مثل لینک‌سازی برای سایت نگران پنالتی گوگل باشید!

## embed ویدیو به نفع سایت میزبانه

در وردپرس و اکثر سیستم‌های مدیریت محتوا امکاناتی فراهم شده تا بتونیم ویدیوهای سرویس‌های اشتراک‌گذاری ویدیو رو نمایش بدیم اما بهتره دست نگهدارید. بهتره از یک هاست دانلود استفاده کنید تا فایل ویدیو با آدرس دامنه شما در دسترس باشه و اختصاصی به جنگ نتایج ویدیویی برید

## چرا از آپلود در رسانه وردپرس استفاده نکنیم؟

حجم فایل ویدیوها احتمالا در آینده شما رو دچار دردسر می‌کنه. پر شدن فضای میزبانی یا حتی مشکلات بک آپ و انتقال هاست

## نمایش ویدیو با html5 جایگزین جاوااسکریپت

وب معنایی به موتورهای جستجو کمک می‌کنه اجزای مختلف یک صفحه رو درک کنن و ازش برای رتبه بندی صفحات سایت‌ها استفاده کنن

اگر از وردپرس استفاده می‌کنید کافیه در ویرایشگر متن گوتنبرگ، منوی بلوک‌های عمومی، روی آیکون ویدیو کلیک کنید و “گذاشتن از نشانی” رو انتخاب کنید. اگر امکان استفاده از هاست دانلود ندارید بهتره با استفاده از همین روش فایل‌های mp4 سرویس‌های آپارات، نماشا و… رو نمایش بدید و از embed استفاده نکنید

کد اچ تی ام ال نمایش ویدیو:

```
<video><source src="https://ehsaider.ir/cdn/seo.mp4" type="video/mp4"></video>
```

## توجه به آدرس فایل‌های ویدیویی

یکی دیگه از مواردی که باید در سئو انواع فایل‌های چندرسانه‌ای مثل تصاویر، mp3 و mp4 مورد توجه قرار بدید استفاده از url مناسبه تا موتور جستجو درک بهتری از محتوای فایل داشته باشه

## درج عنوان برای فایل ویدیو

بعد از نمایش ویدیو با استفاده از بلوک‌های وردپرس اگه روی ویدیو کلیک کنید می‌بینید قسمت پایین ویدیو یه کادر داره “نوشتن عنوان…” روش کلیک کنید و با استفاده از کلیدواژه‌های مرتبط یک عنوان براش قرار بدید

## نقشه xml برای ویدیوها بسازید

می‌تونید یک قدم جلوتر برید و یک نقشه xml برای ویدیوها اختصاص بدید. با داشتن نقشه برای ویدیوها و معرفی نقشه در فایل ربات و سرچ کنسول می‌تونید اطمینان داشته باشید گوگل به همه فایل‌های ارزشمند شما دسترسی داره. در این نقشه اطلاعات مهم مورد نیاز موتور جستجو مثل عنوان و زمان در اختیارش قرار می‌گیره

افزونه یوآست نسخه حرفه‌ای این امکان رو در اختیار شما می‌ذاره اما پیشنهاد می‌کنم در صورتی که برنامه اختصاصی برای تولید محتوای ویدیویی دارید، روی نقشه و بهینه سازی نهایی این فرمت کار کنید. این افزونه علاوه بر ساخت نقشه می‌تونه متاهای ویدیوی شما رو به صفحه اضافه کنه

## انتشار ویدیو در سرویس‌های اشتراک گذاری

بعد از انتشار و سئو ویدیو در سایت خودتون، برای جذب مخاطب و برندینگ + کسب لینک‌های ارزشمند می‌تونید در یوتیوب، آپارات، نماشا، تماشا و سایر سرویس‌ها هم به اشتراک بذارید و از این فایل ارزشمند خودتون نهایت استفاده رو داشته باشید
