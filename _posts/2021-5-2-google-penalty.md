---
layout: post
title: رفع پنالتی گوگل
---

برای رفع پنالتی گوگل باید در ابتدا تشخیص بدیم پنالتی شدیم یا دلایلی دیگه مثل خطاهای سایت یا محتوای تکراری باعثش شده

اگر خیلی خوش‌بین هستین لازمه بدونین مدیر اسپم قبلی گوگل یعنی مت کاتس گفته بود حدودا 400000 سایت در ماه پنالتی می‌شن، اگر خیلی نگران هستین لازمه بدونین قبل از پنالتی شدن یا بعد از پنالتی هم می‌تونیم به شرایط گذشته برگردیم اما به سختی!

روش‌های جلوگیری از پنالتی یا خروج از پنالتی گوگل:

## استفاده از نشانه‌گذاری اسپم

اسنیپت‌های گوگل یک روش خوب برای افزایش نرخ کلیک هستن اما می‌دونستین استفاده نادرست ازش می‌تونه شما رو پنالتی کنه؟

برای مقابله با پنالتی باید از هر اسنیپت فقط در جایگاه صحیح خودش و مطابق دستورات گوگل ازش استفاده کنید. احتمالا رقبا شما رو گزارش می‌کنن

- قبل هرکاری با ابزارهای تست گوگل بررسی کنید کدها به درستی نوشته شدن و خطا ندارن. [testing-tool](https://search.google.com/structured-data/testing-tool)
- خطاهای مختلف بخش Enhancements سرچ کنسول رو رفع کنید
- با آخرین دستورات گوگل برای شرایط استفاده از اسنیپت‌ها هماهنگ باشید. به طور مثال برای ستاره دار کردن نتایج باید بخش [Review snippet](https://developers.google.com/search/docs/data-types/review-snippet) رو بخونید

## بهینه‌سازی لینک‌های داخلی

همیشه به لینک‌های خارج از سایت اهمیت می‌دیم اما می‌دونستید نداشتن ساختار گردش اعتبار داخل سایت هم باعث شکل‌گیری صفحات بی‌ارزش می‌شه؟ لازمه بیشتر در مورد صفحات یتیم (صفحاتی که لینک داخلی دریافت نمی‌کنن) مطالعه کنید و یک ساختار مناسب برای قدرت گرفتن صفحات مهم ترتیب بدید

برای ایجاد ارتباط صفحات داخلی به این موارد توجه کنید:

- صفحات مرتبط باهم رو لینک کنید. احتمالا افرادی که وارد صفحه خرید موبایل سایت شما می‌شن می‌خوان قبل از خرید سایر محصولات شما رو ببینن
- رعایت سلسله مراتب در لینک‌ها. صفحات مهم احتمالا لینک بیشتری دریافت می‌کنن و صفحه اصلی سایت از تمام صفحات بهش لینک می‌شه
- از لنگر متن بهینه به تعداد زیاد استفاده نکنید. نوشتن پست‌های متعدد برای درج لینک داخلی و اعتبار دادن به بقیه صفحات کار چندان عاقلانه‌ای نیست

## اولویت با طراحی نسخه موبایل

گوگل در سال 2015 اعلام کرد رتبه‌بندی صفحات موبایل در حال انجامه و حالا دیگه اولویت با این صفحاته. طبیعتا داشتن صفحاتی که نمایش مطلوبی در موبایل ندارن اما به درستی در دسکتاپ نمایش داده می‌شن رتبه شما رو کاهش می‌ده

- از ابزار تست [موبایل فرندلی گوگل](https://search.google.com/test/mobile-friendly) استفاده کنید و خطاهای بخش Mobile Usability رو رفع کنید
- بیشتر از همه به تصاویر و فونت‌ها دقت کنید. خوانایی صفحات موبایل یکی از فاکتورهای گوگله و در لیست خطاهای موبایل فرندلی می‌بینید که کاملا صفحات بررسی شده

## سئو منفی رو کنترل کنید

متاسفانه گاهی با رقبایی روبرو می‌شید که خوشبختی خودشونو در بدبختی شما می‌بینن و از هر روشی استفاده می‌کنن. قبلا در پست سئو منفی به روش‌های استفاده شده و مقابله باهاش پرداختم که توصیه می‌کنم مطالعه کنید

برای مقابله با سئو منقی می‌تونید این چند نکته رو داشته باشید:

- با استفاده از ابزاری Moz Pro و Ahrefs لینک‌های ورودی جدید رو بررسی کنید
- از لینک‌های مهم قبلی خودتون محافظت کنید. ممکنه افرادی با اسم شما از صاحبان سایت‌ها درخواست حذف لینک داشته باشن، پس پایش لینک‌های ارزشمندو فراموش نکنید
- اگرچه گوگل حالا لینک‌های اسپم رو نادیده می‌گیره اما همچنان ابزار Disavow در اختیار شماست تا رشته‌های رقبا رو پنبه کنید

## سیگنال‌های بد رابط کاربری

توجه به کاربرها و ارائه تجربه خوب می‌تونه سایر فاکتورهای رتبه بندی هم تحت تاثیر خودش قرار بده. سایتی که کاربرها رو فراری می‌ده هیچوقت نمی‌تونه رتبه خوبی در بلندمدت داشته باشه

مواردی که باید در نظر بگیریم:

- طراحی کلی سایت و بهینه سازی رابط کاربری برای انتقال تجربه خوب به مخاطبان
- بهینه سازی ناوبری سایت که هم مورد استفاده کاربرهاست و هم موتورهای جستجو، گردش بین صفحات نباید به سختی انجام بشه
- در بررسی‌های انجام شده سایت‌های کند نرخ تبدیل خیلی پایینی دارن و این طبیعیه که هرجا صحبتی از سئو باشه بحثی از سرعت سایت هم درمیان باشه. برای توضیحات بیشتر پست افزایش سرعت سایت رو مطالعه کنید

***

- [آموزش سئو](https://ehsaider.ir/seo)
