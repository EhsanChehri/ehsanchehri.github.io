---
layout: post
title: افزایش رتبه سایت در گوگل
---

برای افزایش رتبه سایت در گوگل باید همزمان شاخص‌های متعددی رو بررسی کنیم و هیچوقت از مسیر اصلی خارج نشیم تا سرانجام نتیجه بگیریم

در این پست عوامل متعدد مورد نیاز افزایش رتبه سایت در گوگل رو باهم مرور می‌کنیم:

## افزایش سرعت سایت

گوگل علاقه‌ای به نمایش سایت‌های کند نداره چون تاثیر بدی روی تجربه کاربری می‌ذاره و حالا با روش‌های متعدد مثل گزارش مرورگر کروم می‌تونه سرعت سایتو برای کاربرهای سایت تشخیص بده

افزایش سرعت سایت رابطه مستقیمی با نرخ پرش داره یعنی هرچه سرعت سایت کندتر باشه کاربرهای بیشتری از دست می‌دید

40درصد بازدیدکننده‌ها اگه لود سایت بیشتر از 3 ثانیه طول بکشه سایتو ترک می‌کنن! نکته جالب‌تر: 80درصد دیگه برنمی‌گردن به اون سایت و این خودش خیلی تاثیر داره در رتبه‌بندی

## تولید محتوای با کیفیت بالا

وقتی اسم تولید محتوا میاد ناخودآگاه ذهنتون یه صفحه خیلی بلندبالا از محتوای متنی پر از عکس و فیلم تجسم می‌کنه؟ اشتباهه

بهترین محتوا برای حل مشکلات فنی سایت می‌تونه یه ویدیو باشه که کار صد صفحه متنی رو انجام می‌ده و همینکه کاربر کارش راه بیفته قدم بزرگی برای افزایش رتبه سایت در گوگل برداشتید

سایتای تولید محتوا اینو مد کردن که نمی‌دونم چندتا زیرعنوان و چندتا کلیدواژه و… از نتایج پرجستجو انتخاب کنیم و در نهایت کاربر میاد حالش از این حجم محتوای اضافی بهم می‌خوره و می‌دونه کار اصلی این سایت فریب گوگل و کاربرهاست و احتمالا به صفحه نتایج برمی‌گرده

تازگیا یه سایت دیدم توی مطالبش دقیقا نوشته بود: عبارت‌های جستجو شده برای این مطلب و بعدش عبارت‌های جستجو شده توسط کاربرها در موتور جستجو رو لیست کرده بود تا رتبه بهتری بدست بیاره در صورتی که می‌تونست از همون عبارت‌ها به صورت هوشمندانه استفاده کنه. به سئو محتوا اهمیت بدید اما اونو فدای گوگل نکنید!

## اهمیت سئو تصاویر

تصاویر از اجزای جدانشندنی سایت‌هاست و اگر بهینه نباشن نه تنها کاربر سایت شما رو راضی نمی‌کنه بلکه ترجیح می‌ده سریع‌تر از سایت خارج بشه و منتظر بارگذاری تصاویر چندمگابایتی نباشه. برای استفاده از این فایل ارزشمند در سایت خودتون حتما پست سئو تصاویر رو ببینید

## بخش‌بندی کردن مطالب طولانی

در حالت عادی کسی علاقه‌ای به خوندن محتوای بلند و یه تیکه نداره مگر اینکه مجبور باشه. ترتیب دادن به متن می‌تونه کمک کنه محتوای متنی بلندبالای شما هم خونده بشه

## وبلاگ نویسی کنید

نکات مبهم کسب و کار خودتونو پیدا کنید و به صورت مقاله یا انواع محتوا منتشرش کنید تا ترافیک مرتبط جذب کنید و غیرمستقیم سئوی سایتو بهبود بدید

## استفاده از لینک خروجی

یکی دیگه از راه‌هایی که می‌تونید با کسب و کارهای مرتبط ارتباط برقرار کنید استفاده از همین تکنیکه. برای ادعاهای خودتون منبع داشته باشید تا هم مورد اعتماد کاربرها باشید و هم موتورهای جستجو

یه نکته کوچیک اینجا وجود داره، لینک خروجی باید برای کاربرهای سایت مفید باشه و نه اینکه ما سایتای معتبرو پیدا کنیم به صفحات اصلیشون لینک کنیم که جایگاه بهتری در نتایج گوگل کسب کنیم. گوگل قرار نیست از سایت ما خرید کنه، اعتماد کاربرها رو بدست بیاریم

## استفاده از محتوای چندرسانه‌ای

با افزایش سطح کیفی کاربران ایرانی، می‌بینیم کانال‌های یوتیوب و آپارات در جذب و افزایش ترافیک موفق عمل کردن. می‌تونید قسمتی از محتوای خودتونو تصویری منتشر کنید و روی سایت و شبکه‌های اجتماعی ازش استفاده کنید

## خوانایی محتوا رو بالا ببرید

اگر محتوای متنی منتشر می‌کنید لازم نیست حتما لحن رسمی و خشک داشته باشید. لحن یک سایت طنز قطعا با لحن سایت سیاسی متفاوته اما شما هم می‌تونید لحن دوستانه‌ای در محتوا انتخاب کنید. کاربرها علاقه‌ای به محتوای رباتی ندارن و این محتوا نمی‌تونه نشر موفقی داشته باشه

## لینک‌های شکسته رو پیدا کنید

هرچندوقت یه بررسی انجام بدید تا سلامت لینک‌ها مشخص بشه. لینک‌های شکسته به معنی صفحات تاریخ مصرف گذشته‌ست. عبارت broken link checker سرچ کنید سایتای خوبی وجود داره در این زمینه

## موبایل‌ها رو فراموش نکنید

ترتیبی بدید سایتی که برای دسکتاپ طراحی کردید به خوبی روی دستگاه‌های همراه پاسخگو باشه و کاربرها با گردش در سایت و انجام کارهای مختلف دچار مشکل نشن. روز به روز ترافیک موبایل بیشتر می‌شه و از اونطرف ترافیک دسکتاپ کمتر

## قالب‌بندی درست صفحات

دیگه زمانی که کاربرهای زیادی مشغول خوندن سایتای به هم ریخته بودن گذشته و حالا تجربه کاربری خیلی مورد تاکیده

از فونت مناسب فارسی استفاده کنید، واسه احسایدر من از فونت آزاد وزیر استفاده کردم

## در دسترس قرار دادن اطلاعات تماس

اگر کاربر نتونه به راحتی با شما تماس بگیره احتمالا باید بیخیال بخش فروش سایت بشید. از طرفی هم گوگل اطلاعات بخش تماس سایت‌ها رو با اطلاعات دامنه مطابقت می‌ده و این مورد می‌تونه در افزایش رتبه سایت کمک کنه

## تشویق به اشتراک گذاری در شبکه‌های اجتماعی

برای اشتراک گذاری توسط کاربرها احتمالا باید اول ترافیک قابل قبولی داشته باشید و حتما می‌دونید کاربرهای وب فارسی علاقه‌ای به اینکار نشون نمی‌دن مگر اینکه حسابی با سایت شما درگیر شده باشن

## از کلمات کلیدی استفاده کنید

اگر مطلبی درباره تاریخچه فوتبال می‌نویسید احتمالا باید تعدادی کلمه همسان و مشابه هم وجود داشته باشه

سعی کنید همه چیز طبیعی پیش بره. قراردادی وجود نداره حتما یک صفحه 5بار فلان عبارت تکرار بشه، می‌تونه گاهی 3بار باشه و گاهی بی غرض بیشتر از 10بار تکرار بشه و همه این موارد به محتوا بستگی داره و چیزی که کاربر مقابلش گارد نگیره

## استفاده از عناوین و توضیحات جذاب

اگر سایت ما ویکی نیست، می‌تونیم از عنوان و توضیحات جذاب پست‌های وبلاگ استفاده کنیم. مثلا کاربر در صفحه نتایج دوتا سایتو با عبارت “دانلود بازی کلش رویال” و “دانلود بازی کلش رویال نسخه 3.2.1” می‌بینه، به نظر شما روی کدوم کلیک می‌کنه؟ احتمالا کسی که درگیر این بازیه می‌دونه کدوم نسخه جدیدتره و همین روی نرخ کلیک تاثیر داره

## استفاده از url تمیز

استفاده از پیوندهای کوتاه و قابل درک برای کاربرها قبل از کلیک می‌تونه دلیل اصلی شما برای بهینه سازی urlها باشه. در پیوندهای یکتا از حروف اضافه دوری کنید و زیاد به این فکر نکنید انگلیسی باشه یا فارسی، کارهای مهم‌تر زیادی در پیش دارید

## ساختن برنامه موبایل

بله درست دیدید، برنامه‌های تحت وب می‌تونن سئوی سایت شما رو تحت تاثیر قرار بدن. برای اطلاعات بیشتر PWA SEO رو جستجو کنید

داشتن یک برنامه موبایل می‌تونه حتا یه کمپین لینک بیلدینگ خوب باشه، با استفاده از امکانات و توضیحات برنامه در فروشگاه‌های نرم افزار مختلف

## مشتری شما کجا فعاله؟

اگه کسب و کار شما فروش لباسه احتمالا در حال حاضر بهترین مکان بازاریابی شما اینستاگرام باشه

مثلا برای متخصصین سئو ایرانی بیشتر لینکدین مورد استفاده قرار می‌گیره البته به این معنی نیست که نمی‌تونن در اینستاگرام فعالیت کنن بلکه باید محتوای مناسب کاربرهای شبکه‌های اجتماعی مختلف رو بشناسن

***

بالا بردن رنک سایت در مدت زمان کوتاه و خرید انواع لینک در چندماه اول راه‌اندازی سایت اصلا توصیه نمی‌شه. پیشنهاد می‌کنم اول از سئو داخلی شروع کنید
