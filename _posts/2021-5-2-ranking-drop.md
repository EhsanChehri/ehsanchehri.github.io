---
layout: post
title: دلایل حذف صفحات از نتایج گوگل و افت رتبه
---

افت رتبه و حذف صفحات سایت از نتایج گوگل همیشه پنالتی گوگل نیست و دلایل متعددی داره. در این پست عوامل مختلف افت رتبه رو بررسی می‌کنیم

دلایل مختلف افت رتبه ناگهانی و حذف از نتایج رو باهم مرور می‌کنیم:

- کیفیت محتوا
- کلمه کلیدی در عنوان، توضیحات و هدینگ
- چگالی کلمات کلیدی
- بهینه سازی تصاویر
- محتوای چندرسانه ای
- تعداد و کیفیت لینک های ورودی
- سرعت صفحات سایت
- زمان بروزرسانی مطالب
- پیوندهای شکسته
- محتوای منحصر به فرد

**کیفیت محتوا**

محتوای خیلی ضعیف و ناقص اکثرا یا رتبه‌ای کسب نمی‌کنن و یا اینکه خیلی سریع به صفحات پایین‌تر نتایج سقوط می‌کنن مگر اینکه موضوعشون کاملا بی رقابت باشه و قصد شما از نوشتنش کسب رتبه نباشه، مثل صفحات تماس که هر سایتی برای برند خودش بهینه سازی انجام میده و نیازی به رقابت نداره

**کلمه کلیدی در عنوان، توضیحات و هدینگ**

اگر در مورد موضوع رقابتی مطلبی تهیه می‌کنیم پیش بینی می‌شه در مهم‌ترین قسمت‌های صفحه کلمه کلیدی استفاده بشه، البته تکرار زیاد کلیدواژه یکی از تکنیک‌های سئو کلاه سیاه محسوب می‌شه و توصیه نمی‌شه کسی انجامش بده

از مهم ترین قسمت های صفحه می‌تونم عنوان، توضیحات و هدینگ های h1,h2,h3 رو نام ببرم که در صورت استفاده درست می‌تونید نتایج فوق العاده ای کسب کنید

**چگالی کلمات کلیدی**

وقتی مهم‌ترین کلمه کلیدی رو در قسمت های مهم صفحه استفاده کردید حالا گوگل به متن صفحه مراجعه می‌کنه تا ببینه چیزی که شما روش تاکید کردید حقیقت داره یا نه! یکی از روش‌هایی که گوگل تشخیص می‌ده این کلمه کلیدی جایگاه مناسبی کسب نکنه عدم ارتباط بین عنوان و توضیحات و متن صفحات سایته. سعی کنید چندباری از عبارت‌ها و اصطلاحات مشابه استفاده کنید تا گوگل محتوا رو مرتبط تشخیص بده

**بهینه سازی تصاویر**

متن جایگزین تصاویر هم یک سیگنال مرتبط برای صفحات سایت محسوب می‌شه و علاوه بر نتایج عادی می‌تونید جایگاه مناسبی در سرچ تصاویر گوگل کسب کنید

**محتوای چندرسانه ای**

هرچقدر شما سیگنال مرتبط بیشتری به گوگل ارسال کنید احتمالا جایگاه بهتری در نتایج کسب می‌کنید. می‌دونید در حال حاظر محتوا در سطح وب خیلی زیاده و گوگل حالا بیشتر به پالایش نتایج اهمیت می‌ده تا اینکه در مورد یک موضوع خاص بخواد صفحات جدید ایندکس و رتبه‌بندی کنه (فارغ از محتوای خبری). ویدیوها، تصاویر، اینفوگرافیک ها و پادکست ها می‌تونن ارزش بیشتری به صفحات منتقل کنن

**تعداد و کیفیت لینک های ورودی**

اگه من و شما همزمان در مورد یک موضوع مشترک مطلبی تهیه کنیم و مطلب شما توسط سایت‌های معتبر لینک بشه کدوم مطلب جایگاه بهتری کسب می‌کنه؟ قطعا مطلبی که سیگنال لینک بهتری کسب کرده جایگاه بهتری خواهد داشت، هرچند که من به موارد زیادی اهمیت داده باشم. بعد از انتشار مطالب سعی کنید در شبکه‌های اجتماعی لینک صفحه رو منتشر کنید و از این طریق اعتباری بدست بیارید

**سرعت صفحات سایت**

بعد از روی کار اومدن موبایل ها اول اهمیت صفحات واکنشگرا بیشتر شد، بعد امنیت (ssl) و بعد هم افزایش سرعت سایت که همزمان پروژه AMP گوگل رونمایی شد و هنوزم مرتب تکرار می‌شه و در حال حاضر بخشی در سرچ کنسول به خودش اختصاص داده

**زمان بروزرسانی مطالب**

محتوای شما مربوط به سال‌های گذشتست و هیچ تغییری نکرده؟ احتمالا امروز دیگه کیفیت مورد نیاز رو نداره و افت رتبه خواهد داشت. چرا؟ کاربرها همیشه به دنبال مطالب جدید مورد نیازشون هستن. مثلا کسی که دنبال نتایج ورزشی، خدمات اینترنتی و خرید محصولاته هیچوقت دوس نداره با نتایج تاریخ مصرف گذشته مواجه بشه

در همین راستا گوگل الگوریتمی منتشر کرده به اسم freshness که امتیاز ویژه‌ای به صفحات جدید می‌ده، پس سعی کنید به صورت دوره‌ای بروزرسانی داشته باشید تا شاهد افت یا حذف از نتایج گوگل نباشید

**پیوندهای شکسته**

یکی دیگه از دلایل حذف صفحات سایت از نتایج گوگل می‌تونه وجود پیوندهای شکسته در صفحات مختلف سایت شما باشه. در بسیاری از مواقع حتی خودمون متوجه نمی‌شیم لینک شکسته داریم پس بهتره با استفاده از یک ابزار broken link checker صفحات سایتو بررسی کنیم

**محتوای منحصر به فرد**

به طور مثال می‌خوایم مطلبی در رابطه با ویژگی‌های توییتر منتشر کنیم که قبلا بارها بهش پرداخته شده و محتوای ما عملا یک کپی از اوناست. آیا دلیلی وجود داره گوگل به این صفحه از سایت ما اهمیت بده و رتبه خوبی براش در نظر بگیره؟ خیر

سعی کنید قبل از انتشار مطالب، نتایج مرتبط رو بررسی کنید و محتوایی بهتر و شایسته تر تهیه کنید تا شما هم بین نتایج اول جایگاهی بدست بیارید و همچنین از نتایج حذف نشید

## دلایل رتبه بندی نشدن صفحات سایت

- توجه نکردن به نگارش محتوا
- گوگل صفحات شما رو پیدا نکرده
- موضوعات بسیار رقابتی
- خطاهای سایت
- نوایندکس کردن سایت و صفحات
- محتوای تکراری
- نرخ خروج بالا

**توجه نکردن به نگارش محتوا**

گوگل صفحات فارسی بسیاری رو ایندکس کرده و حالا اکثر غلط های املایی رو تشخیص می‌ده و همچنین می‌تونه به راحتی متنی که توسط مترجم های آنلاین تهیه شده یا فقط تعدادی کلمه کلیدی به صورت ماشینی کنار همدیگه چیده شده رو تشخیص بده. از یک شیوه نگارشی مناسب و جذاب برای کاربرها استفاده کنید

**گوگل صفحات شما رو پیدا نکرده**

گاهی پیش میاد گوگل اصلا نتونسته صفحات شما رو پیدا کنه. سایت‌های جدید نرخ خزش پایینی دارن و باید با استفاده از روش‌های افزایش سرعت ایندکس اطمینان حاصل کنید همه صفحات جدید ایندکس می‌شن

**موضوعات بسیار رقابتی**

میلیون ها صفحه برای کلیدواژه های کوتاه ایندکس شده و اگر صفحه ای از سایت شما بخواد برای اون کلیدواژه ها رقابت کنه حتما باید روی کلیدواژه های بلندتر و گاهی یکتا برای صفحات بهینه سازی بشه تا بعد از مدتی با افزایش اعتبار وارد نتایج رقابتی بشید

**خطاهای سایت**

وقتی تعداد خطاهای سایت شما خیلی زیاد باشه احتمالا اهمیتی نداره در این بین چندتا صفحه با کیفیت عالی هم دارید! با استفاده از بخش coverage سرچ کنسول بررسی کنید ربات گوگل با چه خطاهایی مواجه شده و تا جای ممکن تعداد خطاهای 404 و soft 404 رو کنترل کنید

**نوایندکس کردن سایت و صفحات**

قسمت تنظیمات وردپرس و زیرمنوی “خواندن” انتهای صفحه یک گزینه داره برای بررسی نشدن توسط موتورهای جستجو که بعد از راه اندازی سایت باید تیک اون گزینه رو برداریم. گاهی با استفاده از پلاگین ها این مشکل پیش میاد. حتما بررسی کنید صفحات در حالت ایندکس باشن

**محتوای تکراری**

یکی از اولین اقداماتی که برای کاهش رتبه صفحات سایت یا حذف از نتایج باید مورد بررسی قرار بگیره همین مورده. هدف گذاری 2 یا چند صفحه برای 1 کلیدواژه می‌تونه کار هر سایتی رو سخت کنه اما نگران نباشید چون پست مناسبی در رابطه با حذف محتوای تکراری قبلا نوشتم!

**نرخ خروج بالا**

قرار گرفتن در رتبه های بالاتر یعنی کیفیت بهتر نسبت به سایر نتایج. حالا در نظر بگیرید گوگل تعدادی نتیجه رو بالا آورده اما همه از سایت اول سریع خارج می‌شن و نیازشون با سایت دوم در نتایج برطرف می‌شه و دیگه به صفحه نتایج برنمی‌گردن، چه اتفاقی می‌افته؟ سایتی که جایگاه دوم نتایجو داره یک پله میاد بالاتر و سایت اول افت می‌کنه به همین راحتی

اگه نرخ کلیک پایین تری نسبت به سایر نتایج بدست بیارید احتمالا تصمیم می‌گیره کلا نباشید توی این صفحه!

در نظر داشته باشید اگر صفحه ای از سایت شما قراره نتیجه اول باشه باید دلیل خوبی برای کلیک و ماندگاری هم وجود داشته باشه. گوگل به این راحتی ها فریب نمی‌خوره
