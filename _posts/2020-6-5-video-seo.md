---
layout: post
title: سئو ویدیوها در 8 مرحله
---

ویدیوها پرمخاطب هستن و گوگل علاوه بر تب جداگانه جایگاه ویژه‌ای برای نمایش این نوع محتوا درنظر گرفته که اهمیت سئو ویدیوها رو بیشتر کرده

خوشبختانه پلتفرم‌های ویدیویی زیادی از جمله یوتیوب، آپارات، نماشا و… می‌تونن مورد استفاده شما قرار بگیرن اما بهترین راه اینه که اول ویدیو در سایت خودمون در دسترس باشه و بعد به انتشارش در پلتفرم‌ها بپردازیم. چرا؟ در ادامه مرور می‌کنیم:

**تولیدکننده محتوا هستید؟ سئو یوتیوب مهمه**

یوتیوب و موتور جستجوی گوگل خدمات یکپارچه‌ای ارائه می‌کنن. با استفاده از این پلتفرم می‌تونید برای سرچ‌های رقابتی جایگاه کسب کنید، کاربر جذب کنید، برای انتشار محتوا ازش استفاده کنید و… برنامه ریزی و سئو یوتیوب در حال حاضر پرطرفداره و جالبه بدونید سایتای زیادی فقط برای نمایش ویدیوهای یوتیوب طراحی می‌شن و محتوا کاملا مجزا در یوتیوب منتشر می‌شه و پلن کسب درآمد و تبلیغاتشون وابسته به این پلتفرمه

با توجه به فیلترینگ یوتیوب در ایران پیشنهاد نمی‌شه برای نمایش در سایت‌هایی با مخاطب ایرانی ازش استفاده کنید. برای سئو ویدیوهای یوتیوب روش‌های زیادی وجود داره که مهم‌ترینش تکمیل اطلاعات کانال و ویدیوهای منتشر شده (سئو داخلی) و لینک‌سازی برای ویدیوها (سئو خارجی) که البته لازم نیست مثل لینک‌سازی برای سایت نگران پنالتی گوگل باشید!

**embed ویدیو به نفع سایت میزبانه**

در وردپرس و اکثر سیستم‌های مدیریت محتوا امکاناتی فراهم شده تا بتونیم ویدیوهای سرویس‌های اشتراک‌گذاری ویدیو رو نمایش بدیم اما بهتره دست نگهدارید. از یک سرویس میزبانی ویدیو مثل کاویمو استفاده کنید تا فایل ویدیو با آدرس دامنه شما در دسترس باشه و امتیاز انتشار محتوای چندرسانه‌ای برای شما در نظر گرفته بشه

**چرا از آپلود در رسانه وردپرس استفاده نکنیم؟**

حجم فایل ویدیوها احتمالا در آینده شما رو دچار دردسر می‌کنه، مثلا می‌تونم به پر شدن فضای میزبانی یا اتمام پهنای باند اختصاصی شما اشاره کنم یا حتی مشکلات بک آپ و انتقال هاست

**نمایش ویدیو با html5 جایگزین جاوااسکریپت**

وب معنایی به موتورهای جستجو کمک می‌کنه اجزای مختلف یک صفحه رو درک کنن و ازش برای رتبه بندی بهتر صفحات سایت‌ها استفاده کنن

برای راهنمایی بیشتر در مورد نمایش ویدیو با html5 به سایت w3schools مراجعه کنید و اگر از وردپرس استفاده می‌کنید کافیه در ویرایشگر متن گوتنبرگ، منوی بلوک‌های عمومی، روی آیکون ویدیو کلیک کنید و “گذاشتن از نشانی” رو انتخاب کنید. اگر امکان استفاده از سرویس میزبانی ویدیو ندارید بهتره با استفاده از همین روش فایل‌های mp4 سرویس‌های آپارات، نماشا و… رو نمایش بدید و از embed استفاده نکنید

**توجه به آدرس فایل‌های ویدیویی**

یکی دیگه از مواردی که باید در سئو انواع فایل‌های چندرسانه‌ای مثل تصاویر، mp3 و mp4 مورد توجه قرار بدیم استفاده از اسم مناسبه که بعد از آپلود جزو آدرس اون فایل می‌شه و گوگل درک بیشتری از محتوای اون فایل داره

**درج عنوان برای فایل ویدیو**

بعد از نمایش mp4 با استفاده از بلوک‌های وردپرس اگه روی ویدیو کلیک کنید می‌بینید قسمت پایین ویدیو یه کادر داره “نوشتن عنوان…” روش کلیک کنید و با استفاده از کلیدواژه‌های مرتبط یک عنوان سئو شده مناسب براش بنویسید. در ویدیو آزمایشی که بالاتر گذاشتم می‌بینید عنوان رو “گوگل چطور کار می‌کنه” انتخاب کردم

**نقشه xml برای ویدیوها بسازید**

می‌تونید یک قدم جلوتر بذارید و یک نقشه xml برای ویدیوها تهیه کنید. با داشتن نقشه برای ویدیوها و معرفی نقشه در فایل ربات و سرچ کنسول می‌تونید اطمینان داشته باشید گوگل به همه فایل‌های ارزشمند ویدیو دسترسی داره. در این نقشه اطلاعات مهم مورد نیاز موتور جستجو مثل عنوان و زمان در اختیارش قرار می‌گیره و کمک ویژه‌ای به کسب رتبه در نتایج ویدیو محسوب می‌شه

افزونه یوآست نسخه حرفه‌ای این امکان رو در اختیار شما می‌ذاره اما پیشنهاد می‌کنم در صورتی که برنامه خاصی برای تولید محتوای ویدیویی ندارید لزومی نداره روی نقشه و بهینه سازی نهایی این فرمت کار کنید. این افزونه علاوه بر ساخت نقشه می‌تونه متاهای فایل شما رو به صفحه اضافه کنه

**انتشار ویدیو در سرویس‌های اشتراک گذاری**

بعد از انتشار و سئو ویدیو در سایت خودتون برای جذب مخاطب و برندینگ + کسب لینک‌های ارزشمند می‌تونید در یوتیوب، آپارات، نماشا، تماشا و سایر سرویس‌ها هم به اشتراک بذارید و از این فایل ارزشمند خودتون نهایت استفاده رو داشته باشید

<a href="{{ site.url }}/seo" class="button">سئو</a>
