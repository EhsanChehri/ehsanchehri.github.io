---
layout: post
title: سئو دسته بندی ها و برچسب ها
---

دسته بندی ها و برچسب ها در سئو مثل چاقوی دولبه هستن. برای سئو دسته بندی ها و برچسب باید نکاتی رو مورد توجه قرار بدیم که اینجا مرور می‌کنیم

استفاده از دسته بندی ها هم برای گردش کاربر بین موضوعات مهمه و هم اینکه گوگل با بررسی دسته‌بندی ها موضوع اصلی سایت رو بهتر درک می‌کنه اما چندتا نکته رو باید در نظر بگیریم:

- اگه متناسب با فعالیت سایت انتخاب بشن و سبب تقسیم قدرت کلیدواژه هدف بین چندین صفحه نشه می‌تونه خیلی هم عالی باشه (پست، دسته، برچسب، برگه و… فقط یک اسم هستن و نباید تفاوتی از این نظر قائل بشیم)
- اگه پستی با عنوان “عکس طبیعت” داشته باشیم دیگه نباید هیچ صفحه دیگه‌ای برای این کلیدواژه ساخته بشه. عملا گوگل رو بین دوراهی می‌ذارید و هیچوقت به جایگاه حقیقیتون در نتایج دست پیدا نمی‌کنید

سایتای دانلود فیلم و آهنگ اکثرا به شیوه فله‌ای از برچسب استفاده می‌کنن و طبیعتا افراد زیادی می‌بینن و الگوبرداری می‌کنن واسه سایت خودشون. اون سایتا بک لینک زیادی برای صفحات اصلیشون دارن و گوگل ممکنه دچار سردرگمی نشه اما این دلیل نمی‌شه شما همش از این شیوه استفاده کنید

اگر قرار باشه دوتا صفحه محتواشون یکی باشه احتمالا یه جای کار ما ایراد داره

مثال: اگر تمام پست‌های احسان خواجه امیری برچسب “آهنگ جدید احسان خواجه امیری” و “آهنگ احسان خواجه امیری” داشته باشن عملا محتواشون باهم فرقی نداره صفحات ساخته شده ما باهم برای کسب رتبه رقابت می‌کنن

- تگ قراره موضوعات فرعی سایت رو به همدیگه وصل کنه

مثال: همیشه در مورد آپدیت و ویژگی‌های جدید افزونه یوآست صحبت می‌کنم می‌تونم با برچسب “یوآست” به همدیگه وصلشون کنم. اما اگه سایت شما اخبار این افزونه رو پوشش نمی‌ده و تنها یک صفحه درباره این افزونه دارید نیازی به استفاده از برچسب وجود نداره (استفاده از برچسب و موضوع یعنی داشتن محتوای منظم درباره اون کلیدواژه)

- هیچ ارتباطی بین تعداد برچسب‌ها و سئو وجود نداره. یکی از پست‌های من ممکنه شامل یک موضوع فرعی باشه و یکی شامل ده‌تا. پس نمی‌شه گفت 3برچسب خوبه، 5تا خوبه یا 10تا
- برچسب قرار نیست از تیکه‌های کوچک‌تر عنوان ساخته شده باشه تا بیان بالا توی نتایج

مثال: عنوان پست من سئو دسته بندی ها و برچسب هاست، حالا بیام تگ بزنم: دسته بندی، سئو دسته بندی، سئو، سئو برچسب‌ها و…

- در صورتی که صفحات دسته بندی و برچسب محتوای زیادی داشته باشن موتور جستجو نمی‌تونه تشخیص بده این صفحه آرشیوه یا مقاله و ممکنه دسته بندی و پست ها باهم رقیب بشن. استفاده از عنوان و تصویر به تنهایی یا استفاده از توضیحات کوتاه می‌تونه این مشکل رو حل کنه. هیچوقت از محتوای کامل در صفحات آرشیو استفاده نکنید

نگران قدرت پایین صفحات دسته بندی به خاطر کم بودن محتوا نباشید. این صفحات با لینک‌های داخلی و خارجی زیادی تقویت می‌شن و معمولا با بروزرسانی متعدد همراه هستن که موجب قدرت گرفتنشون می‌شه و یک برتری ویژه نسبت به پست‌ها دارن

**نوایندکس کردن دسته بندی ها یا برچسب ها کار درستیه؟**

اگر مطابق شیوه‌ای که بالاتر توضیح دادم هر صفحه یک کلیدواژه داره و دسته ها و برچسب ها متناسب ساخته شدن نباید از نوایندکس استفاده کنیم چون تعدادی از کلیدواژه‌ها رو به اونا سپردیم اما اگه با استفاده نادرست موجب ساخته شدن صفحات تکراری شدین چاره‌ای جز نوایندکس یا تغییر کلیدواژه ها باقی نمی‌مونه

**دسته‌بندی اصلی و فرعی سایت چیه؟**

برای سایت خبری عمومی دسته‌بندی‌ها می‌تونه سیاست، ورزشی، فناوری و… باشه اما دیگه دسته علی کریمی نداریم می‌تونیم تمام پست‌هایی که اسمی از علی کریمی اومده رو برچسب علی کریمی بزنم که هم مورد استفاده گوگل باشه و هم کاربرهای سایت

سایت ما مجله اینترنتیه و دسته ورزش داره، مطالب عمومی منتشر می‌کنیم و مثل یه سایت تخصصی ورزشی شامل انواع رشته‌های مختلف مثل فوتبال، کشتی، کاراته و… نیست، پس می‌تونیم پست‌های فوتبالی رو تگ فوتبال بزنیم، پست‌های کشتی رو تگ کشتی بزنیم و…

استفاده از تفکیک موضوعات اصلی برای دسته بندی ها و موضوعات فرعی برای تگ ها می‌تونه یک استراتژی کارآمد باشه البته تنها راه حل نیست و شما می‌تونید از روش‌های خلاقانه دیگه‌ای استفاده کنید، تنها چیزی که مهمه تفکیک صفحات سایت برای کسب نتایج بهتره

<b>کلام آخر</b>

بعضی سایتا ترجیح می‌دن کلا بیخیال برچسب بشن و سایتای معتبر زیادی مثل yoast یا twitter به خوبی از تگ استفاده می‌کنن و هیچ اشکالی هم در کارشون وجود نداره. پس نباید اینطور نگاه کنیم کدوم بهتره یا کدوم خوب نیست
