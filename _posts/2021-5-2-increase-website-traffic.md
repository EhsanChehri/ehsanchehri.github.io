---
layout: post
title: روش‌های رایگان افزایش ترافیک سایت
---

برای افزایش ترافیک سایت انواع روش‌های رایگان و پولی وجود داره اما می‌خوام اینجا بهترین روش‌های افزایش ترافیک رایگان رو باهم مرور کنیم

## چرا سایت ما به ترافیک بیشتری نیاز داره؟

افزایش ترافیک می‌تونه شاخص رشد اقتصادی بسیاری از سایت‌هایی باشه که این شرایطو دارن:

- نمایش تبلیغات یا فروش بیشتر محصولات
- بررسی و تحلیل میزان موفقیت روش‌های بازاریابی که استفاده می‌کنیم
- جمع‌آوری اطلاعات کاربران برای تبدیل به مشتری
- کسب اعتبار در موتورهای جستجو به واسطه کاربرها

## ترافیک رایگان مهمه یا ترافیک هدفمند؟

ممکنه ما روزانه هزاران بازدید داشته باشیم اما هیچکدوم تبدیل به مشتری نشن و هیچ ارزشی برای پلن کسب و کار ما نداشته باشن. اوایل شروع به کار احسایدر کلا هدف خاصی رو دنبال نمی‌کردم یه پست در مورد فیلم هزارپا داشتم روزی 500 بازدید بهم می‌داد اما آورده‌ای واسم نداشت، همین مورد می‌تونه یه امتیاز مثبت واسه سایت‌های دانلود فیلم باشه. یا نوشتن پست‌های بی هدفی که در گذشته روی شبکه‌های اجتماعی منتشر می‌کردم

## انواع روش‌های جذب ترافیک هدفمند

هیچ ابزاری برای بررسی میزان بازدید هدفمند وجود نداره اما ترکیبی از کانال‌های جذب ترافیک هدفمند می‌تونن واسه تدوین استراتژی ما مناسب باشن:

- دایرکتوری‌های کسب و کار
- سئو داخلی
- سئو خارجی
- ایمیل مارکتینگ
- رسانه‌های اجتماعی
- تبلیغات آنلاین
- وبلاگ نویسی

## افزایش بازدید رایگان در گوگل

بهینه‌سازی سایت برای قرار گرفتن در رتبه‌های برتر که می‌تونه هدفمندترین نوع جذب ترافیک باشه و البته با ابزارهایی که گوگل در اختیارمون می‌ذاره کاملا قابل اندازه گیریه. برای قرار گرفتن در رتبه‌های برتر نیاز به رعایت موارد زیادی دارید که می‌تونید موراد اصلی رو در پست فاکتورهای سئو مطالعه کنید

**ثبت سایت در فهرست‌های کسب و کار**

هر لیستی که مورد استفاده مشتری‌های بالقوه شماست می‌تونه جزوی از کمپین شما باشه. مثلا سایت کندو می‌تونه مورد استفاده متخصصین سئو و بازاریابی دیجیتال قرار بگیره

**لینک سازی**

ایجاد ارتباط بین سایت خودتون و سایت‌های موفق می‌تونه هم در جذب ترافیک مستقیم موثر باشه و هم جذب ترافیک هدفمندی که موتور جستجوی گوگل در اختیار شما می‌ذاره. موضوعات رقابتی به فاکتورهای زیادی برای رشد نیاز دارن که یکی از مهم‌ترین‌ها لینک سازی معتبره

**انتشار در رسانه‌های اجتماعی**

رسانه‌های اجتماعی ترافیک بالایی دارن و شما می‌تونید ترافیک خوبی به سمت پست‌های وبلاگ یا صفحات مهم سایتتون هدایت کنید. توییتر یکی از شبکه‌های اجتماعی محبوبمه اما صد حیف که دسترسی بهش محدوده و هیچوقت به خوبی دیده نشده

**استفاده از هشتگ**

با استفاده درست از هشتگ می‌تونید دامنه جذب مخاطب خودتونو گسترش بدید. مثلا افرادی که علاقمند به مد و لباس هستن احتمالا هشتگ فشن اینستاگرام رو دنبال می‌کنن و شما هم می‌تونید روی این هشتگ تمرکز کنید و دیده بشید

**استفاده از صفحات فرود یا همون لندینگ پیج**

هدایت کاربران به صفحات خاصی که قراره اطلاعات مفیدی از کاربر بدست بیاره یا هدف خاصی رو مورد توجه قرار می‌ده اسمش لندینگ پیجه. مثلا طراحی صفحه‌ای جذاب برای کاربرها جهت پر کردن فرم ایمیل که در نهایت تبدیل به مشتری می‌شه

**استفاده از کلیدواژه های طولانی و چند بخشی**

اگه ما بخوایم روی کلمه «فروشگاه اینترنتی» بیایم بالا تا اونوقت به فروش برسیم عاقلانه نیست و می‌تونیم روی کلماتی مثل «خرید لباس مجلسی جشن و عروسی» تمرکز کنیم که جامعه هدف مشخص‌تری داره و اتفاقا احتمال خریدشون خیلی بیشتره و البته رقابت کم‌تره و ما می‌تونیم در مدت زمان کمتری بهش برسیم و ازش استفاده کنیم

**بازاریابی ایمیلی**

اگر کاربر دلیلی برای دنبال کردن سایت شما داشته باشه احتمالا علاقمنده که هر چند وقت یکبار محتوا در اختیارش بذارید. مثلا کاربران سایت ویرگول احتمالا علاقمندن در بازه های زمانی مختلف ایمیلی از نوشته‌های پرطرفدار دریافت کنن. سایت شما هم می‌تونه دلیل خودشو داشته باشه، دلیلشو پیدا کنید

**وبلاگ نویسی مهمان**

اگر در حوزه کسب و کار خودتون سایت‌های مرجعی وجود دارن که موافق پست مهمان هستن پس دست روی دست نذارید و وارد جامعه مخاطب‌های اون سایت بشید، محتوای عالی در اختیارشون بذارید و برند شخصی خودتونو ارتقا بدید. برترین و شناخته شده ترین متخصصین سئو جهانی نویسنده مهمان بزرگ‌ترین سایت‌های حوزه کسب و کار خودشون هستن

**ارتباطات آنلاین**

افرادی که در حوزه کسب و کار شما دچار مشکل می‌شن، اولین جایی که می‌رن سراغش برای حل مشکلاتشون کجاست؟ مثلا افرادی که در حوزه کسب و کار من دچار مشکل می‌شن قبلا در انجمن‌هایی مثل پرشین تولز فعال بودن و حالا گروه‌های تلگرام. به دیگران کمک کنید تا تخصص شما دیده بشه و مشتری جذب کنید

**تجزیه و تحلیل کمپین‌ها**

اگر در سایت های خبری و مجله‌ای بنر خریدید حتما لازمه با ابزارهای تحلیل آمار مثل گوگل آنالیتیکس بررسی کنید چه تعداد کاربر از اون سایت وارد سایت شما شده و از این میزان ترافیک چند درصد به مشتری‌های شما افزوده شده، منجر به خرید شده یا اینکه در خبرنامه شما ثبت نام کردن. اگر روی ورودی‌های موتور جستجو کار می‌کنین ابزار سرچ کنسول مناسب کار شماست

**از دریافت ترافیک اسپم خودداری کنید هرچند رایگان باشه**

ترافیک بی‌هدف حتی رایگانش هم کاربردی برای سایت شما نداره بجز هدر دادن منابع و در مواردی قرار گرفتن در لیست سیاه موتورهای جستجو

روش‌هایی مثل ترافیک ربات و پاپ آپ بیشتر شبیه شیره مالیدن سر خودمونه تا اینکه پیشرفت در آمار باشه و البته توصیه نمی‌کنم حتی سایت‌های نمایش دهنده تبلیغات ازش استفاده نکنن چون اعتبار سایت از دست می‌ره و تبدیل به سایت مرده می‌شه
