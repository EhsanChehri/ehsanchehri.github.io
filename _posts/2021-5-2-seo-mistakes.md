---
layout: post
title: اشتباهات سئو فروشگاه های اینترنتی
---

اشتباهات سئو در سایت های فروشگاهی با توجه به رقابت بالایی که وجود داره می‌تونه خسارات جبران ناپذیری به شما بزنه و خیلی ساده ترمیم می‌شن

برخلاف سایت‌های تولیدکننده محتوا، سایت های فروشگاهی کار چندان سختی برای توسعه ندارن اما همیشه باید مراقب باشن از نظر کیفیت محتوا و تفکیک صفحات برای کلمات کلیدی دچار مشکل نشن

5 اشتباه پرتکرار سئو فروشگاه های اینترنتی رو مرور می‌کنیم

**بهینه سازی عنوان محصولات**

یکی از موثرترین فاکتورهای سئو استفاده از عنوان سفارشی و یکتا در بین تمام صفحات سایته. گوگل تمایل داره برای هر جستجو انواع مختلفی از نتایجو نمایش بده پس استفاده از عناوین تکراری نمی‌تونه نتیجه مطلوبی داشته باشه

ویژگی‌های عنوان مناسب محصولات:

- کمتر از 70 کاراکتر باشه
- هیچ محصول دیگه‌ای با عنوان مشابه در سایتمون نداشته باشیم
- می‌تونه شامل ویژگی خاص این محصول باشه
- از کلیدواژه‌ها و عباراتی استفاده کنیم که کاربرها سرچ می‌کنن

**نکاتی درباره نوشتن عناوین مناسب**

احتمالا با نوشتن چندتا عنوان برای محصولات مختلف ایده شما هم دیگه برای نوشتن عنوان خاص تموم می‌شه اما هنوزم راه حل‌هایی وجود داره، به طور مثال می‌تونید از رنگ‌ها و ویژگی‌های خاص محصول استفاده کنید

مثلا می‌خواید برای یک تبلت عنوان بزنید: تبلت اندرویدی سامسونگ، تبلت اندرویدی سامسونگ 16 گیگ، تبلت اندروید سامسونگ 16 گیگ سفید، تبلت اندرویدی سامسونگ 16 گیگ 3G

**نداشتن توضیحات یا استفاده از محتوای کپی**

اگر محتوای شما با صدتا فروشگاه اینترنتی دیگه یکی باشه بازم دلیلی برای بالا آومدن شما بین نتایج وجود نداره

وقتی شما محصولی در سایتتون می‌ذارید که محتواش در بسیاری از سایت‌های مطرح مثل دیجیکالا وجود داره، گوگل در مواجهه با محتوای کپی سعی می‌کنه اونا رو نادیده بگیره و برای مقابله با سایتی که همش کپی می‌کنه اوضاع بدتر می‌شه و احتمالا هیچوقت رتبه خوبی کسب نمی‌کنه

اما در صورتی که محتوای یکتا داشته باشید می‌تونید وارد چرخه رقابت بشید و اینجاست که باید بیشتر تلاش کنید

از محتوا برای توصیف محصول استفاده کنید، تنها استفاده از تصاویر، اطلاعات خاصی در اختیار موتور جستجو قرار نمی‌ده

چطور توضیحات خوبی برای محصول بنویسیم؟

اگرچه نوشتن توضیحات مثل عناوین می‌تونه تکراری از آب دربیاد اما اینجا دست شما بازتره و می‌تونید از متن‌های توصیفی مثل «فروش گوشی سامسونگ 16 گیگ اصلی با لوازم جانبی در انواع رنگ‌ها همراه با ارسال رایگان» استفاده کنید

**استفاده از پارامتر در آدرس صفحات فروشگاه**

استفاده از آدرس‌هایی مثل ehsaider.ir/productid12?5432 نه اطلاعاتی در اختیار کاربرها می‌ذاره و نه موتورهای جستجو

استفاده از سیستم آدرس دهی استاتیک و شامل کلیدواژه می‌تونه تاثیر مثبتی روی رتبه بندی صفحات فروشگاه اینترنتی شما داشته باشه

در فرآیند تغییر پیوندها ریدایرکت 301 آدرس‌های قدیمی به آدرس‌های جدید رو فراموش نکنید

**بارگذاری کند صفحات سایت**

انتظار برای بالا اومدن سایت اصلا خوب نیست به خصوص برای سایت‌های فروشگاهی که گردش بیشتر مساوی با نمایش محصولات بیشتره

نکاتی که باید برای افزایش سرعت سایت در نظر داشته باشید:

- از هاست اشتراکی استفاده نکنید، برای افزایش سرعت از VPS استفاده کنید
- سئو تصاویر فروشگاه های اینترنتی خیلی مهمه چون تعدادشون معمولا زیاده
- قرار نیست هر صفحه از فروشگاه شامل تمام محصولات دیگه هم باشه، از فضای صفحه به درستی استفاده کنید

**رابط کاربری فروشگاه اینترنتی**

سایت شما خیلی زیبا طراحی شده اما هیچوقت بررسی نکردید انواع دستگاه‌های همراه که بیشترین کاربرو دارن چقد در استفاده از سایت موفق هستن و از لحظه ورود تا خرید مشکلی پیش نمیاد. موبایل فرندلی بودن فروشگاه اینترنتی فقط به معنی نمایش صحیح نیست، تمام فرآیندها تا خرید نهایی رو کنترل کنید

موارد کلی که در فروشگاه اینترنتی رعایت بشه:

- حرکت آسان بین صفحات
- سرعت
- موبایل فرندلی
- ساختار و معماری مناسب صفحات

قالب سایت رو برای ارائه محصولات خودتون سفارشی کنید و از قالب یک سایت فروشگاه لباس برای فروشگاه مواد غذایی استفاده نکنید
