---
layout: post
title: سئو کلاه سیاه چیست؟ آموزش black hat seo
---

آموزش سئو کلاه سیاه به شما کمک می‌کنه بیشتر با موتور جستجوی گوگل آشنا بشید و البته این آشنایی منجر به سواستفاده از الگوریتم‌های مختلفه. و حالا این بر عهده شماست بخواید ازشون استفاده کنید یا اینکه می‌خواید باهاشون آشنا بشید تا ازشون دوری کنید و سایت شما در معرض خطر نباشه

<hr>

## سئو کلاه سیاه چیست؟

سئو کلاه سیاه (black hat seo) یعنی شناخت نقاط قوت و ضعف الگوریتم‌های موتور جستجو برای استفاده در سایت‌ها و بدست آوردن نتیجۀ غیرطبیعی یا همون دور زدن بخش اسپم گوگل

سئو کلاه سیاه از نظر گوگل یعنی زیر پا گذاشتن دستورالعمل‌هایی که برای وبمسترها تعیین کرده و هدفش چیزی نیست جز کنترل کیفیت نتایج

در ابزار [spamreport](https://www.google.com/webmasters/tools/spamreport) می‌بینیم در چه مواردی کاربرها می‌تونن گزارش اسپم بفرستن و گزارششون مورد بررسی قرار می‌گیره

<hr>

در این قسمت با بررسی تکنیک هایی از سئو کلاه سیاه که بیشتر مورد استفاده قرار می‌گیرن می‌پردازم

## تولید محتوای خودکار

محتوای تولیدی توسط ربات‌ها به معنی کیفیت پایین و در بسیاری از موارد اسپمه

## صفحات ورود یا دروازه

ساختن صفحات بی ارزش برای ورودی گرفتن از موتور جستجوی گوگل ممنوعه. استفاده از تگ های زیاد و صفحات خالی از محتوا برای سئو کلاه سیاه خیلی مرسومه

## محتوا یا لینک مخفی

با استفاده از این تکنیک بین مطالب تعداد زیادی لینک برای افزایش اعتبار صفحات نامرتبط استفاده میشه. تعداد زیادی برچسب به پست‌ها اضافه میکنن و با همرنگ کردن لینک‌ها و پس‌زمینه سایت، مخفیش میکنن. گوگل بعد از این ماجرا دسترسی به فایل‌های css ضروری کرد و حالا می‌فهمه تفاوت چیزی که کاربر می‌بینه در چیه 

## استفاده بیش از حد از کلمات کلیدی

گوگل در حال حاضر صفحات جدید رو با صفحات برتر نتایج جستجو مقایسه می‌کنه تا درک بهتری از محتوای ما داشته باشه. در صورتی که این تعداد عادی نباشه می‌تونه درک کنه این صفحه برای دور زدن الگوریتم‌ها طراحی شده پس این مورد هم در سئو کلاه سیاه کم‌رنگ‌تر شده نسبت به سال‌های گذشته که می‌تونستیم با صفحاتی پر از کلمات کلیدی رتبه بگیریم

## گزارش سایت های رقیب

گزارش دادن سایت رقیب یا ارسال نظرات منفی در بخش نظرات گوگل از تکنیک های سئو کلاه سیاه محسوب می‌شه که خوشبختانه قابل پیگیریه

## ریدایرکت مخفی

صفحاتی که برای کاربر طراحی نشدن و فقط می‌خوان کاربر رو بفرستن یه سایت دیگه. و یا با استفاده از ریدایرکت کاربرهای موبایل رو ریدایرکت می‌کنن. خزنده گوگل به صفحه مجزایی هدایت بشه هم بازم از تکنیک‌های سئو کلاه سیاه محسوب می‌شه

## کلوکینگ یا پنهان‌کاری

محتوایی که کاربرها دریافت می‌کنن باید با محتوایی که موتور جستجو می‌بینه یکی باشه و تکنیک هایی مثل نمایش محتوای مجزا برای خزنده گوگل شامل این مورد می‌شه

## لینک غیرطبیعی

استفاده از روش‌هایی مثل تبادل لینک یا کسب لینک خودکار برای انتقال پیج رنک خلاف قوانینه و البته این روش حالا خیلی کمتر مورد استفاده قرار می‌گیره

## پست مهمان اسپم

نویسندگی مهمان برای دریافت بک لینک و کسب اعتبار از طریق لینک داخل مقالات خلاف قوانینه. اگر لینکی به کاربرها کمک نمی‌کنه پس نباید وجود داشته باشه (البته این چیزیه که گوگل می‌گه) احتمالا شما هم رپورتاژهای بدون لینک دیدین و متعجب شدین!

## اسپم ریچ اسنیپت

احتمالا از این دست تا حالا زیاد دیدین سایت‌هایی که کاربرها نقشی در امتیازدهی به صفحات ندارن و وبمستر پیشفرض به همه صفحات امتیاز 5 ستاره می‌ده برای نمایش در نتایج گوگل

## میکس کردن محتوای سایت‌ها

مخلوط کردن محتوای سایت‌های مختلف برای ساختن محتوای جدید به معنی گول زدن گوگل برای بالا آوردن محتوای تکراریه. اگر از نظر تولید محتوا مشکل دارید به فکر یک نویسنده تخصصی حوزه کاری خودتون باشید

## استفاده از محتوای نامرتبط

ساختن یک فروشگاه اینترنتی و استفاده از محتوای محصولات سایر سایت‌ها که احتمالا ارتباطی با محصول ما ندارن جزو این دست محتوا قرار می‌گیره. پر کردن محتوای صفحات به معنی افزایش رتبه نیست! محتوای تکراری به هیچ سایتی کمک نمی‌کنه

## استفاده از تکنیک های مخرب

گوگل کاملا مخالف سایت‌های ناامن و مخربه. رفتارهایی مثل دانلود برنامه مخرب، نمایش آگهی و پاپ آپ‌های مزاحم و روش‌هایی مثل گول زدن کاربر با لینک‌های دانلود تبلیغاتی

## ارسال محتوای اسپم توسط کاربرها

گوگل با محتوای ارسالی از کاربرها مشکلی نداره. اگر راهکارهای مقابله با اسپم اتخاذ نکنید به سایت شما ضربه می‌زنه. [google](https://support.google.com/webmasters/topic/6001971)
