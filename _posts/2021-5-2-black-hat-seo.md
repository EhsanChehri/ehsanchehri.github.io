---
layout: post
title: تکنیک های سئو کلاه سیاه
---

آشنایی با تکنیک های سئو کلاه سیاه به شما کمک می‌کنه بیشتر با موتور جستجوی گوگل آشنا بشید و البته بدونید از چه تکنیک هایی نباید استفاده کنید

## سئوی کلاه سیاه چیست؟

در مجموع سئوی کلاه سیاه یعنی شناخت نقاط قوت و ضعف موتور جستجو برای استفاده در سایت‌ها و بدست آوردن نتیجۀ غیرطبیعی یا همون دور زدن الگوریتم‌های مقابله با اسپم گفته می‌شه

سئو کلاه سیاه از نظر گوگل یعنی زیر پا گذاشتن دستورالعمل‌هایی که برای وبمسترها تعیین کرده و هدفش چیزی نیست جز کنترل کیفیت نتایج

در ابزار [spamreport](https://www.google.com/webmasters/tools/spamreport) می‌بینیم حتی در موارد بسیاری کاربرها می‌تونن گزارش اسپم بفرستن و گزارششون مورد بررسی قرار می‌گیره

## تکنیک های سئو کلاه سیاه چیه؟

در این قسمت به بررسی تکنیک هایی که بیشتر مورد استفاده قرار می‌گیرن می‌پردازم و توصیه می‌کنم قبل از مطالعه حتما پست مربوط به سئو منفی رو بخونید

## تولید محتوای خودکار

محتوای تولیدی توسط ربات‌ها به معنی کیفیت پایین و در بسیاری از موارد اسپمه

## صفحات ورود یا دروازه

ساختن صفحات بی ارزش برای ورودی گرفتن از موتور جستجوی گوگل ممنوعه

## محتوا یا لینک مخفی

با استفاده از این تکنیک قبلا میان مطالب تعداد زیادی لینک برای افزایش اعتبار صفحات دیگه مورد استفاده قرار می‌گرفت. استفاده از تعدادی زیادی کلیدواژه و مخفی کردنش با استفاده از تکنیک‌هایی مثل همرنگ کردن پس زمینه هم شبیه همین مورده و البته تشخیص این موارد در حال حاضر برای گوگل خیلی ساده تر شده

## استفاده بیش از حد از کلمات کلیدی

گوگل در حال حاضر صفحات جدید رو با صفحات برتر نتایج مقایسه می‌کنه تا درک بهتری از محتوای ما داشته باشه و در صورتی که این تعداد عادی نباشه احتمالا جایگاه مناسبی کسب نمی‌کنیم

## گزارش سایت های رقیب

گزارش دادن سایت رقیب یا ارسال نظرات منفی یکی از تکنیک های رایج سئو منفی محسوب می‌شه که خوشبختانه قابل پیگیریه

## ریدایرکت مخفی

صفحاتی که نتایج مورد نظر کاربرها نیستن و یا با استفاده از ریدایرکت تمایزی بین نمایش صفحات در حالت دسکتاپ و موبایل وجود داشته باشه یا خزنده گوگل به صفحه مجزایی هدایت بشه خلاف قوانین گوگله

## کلوکینگ یا پنهان‌کاری

محتوایی که کاربرها دریافت می‌کنن باید با محتوایی که موتور جستجو می‌بینه یکی باشه و تکنیک هایی مثل ارسال محتوای مجزا برای خزنده گوگل شامل این مورد می‌شه

## لینک غیرطبیعی

استفاده از روش‌هایی مثل تبادل لینک یا کسب لینک خودکار برای انتقال پیج رنک خلاف قوانینه و البته این روش حالا خیلی کمتر مورد استفاده قرار می‌گیره

## پست مهمان اسپم

نویسندگی مهمان برای دریافت بک لینک و کسب اعتبار از طریق لینک داخل مقالات خلاف قوانینه. اگر لینکی به کاربرها کمک نمی‌کنه پس نباید وجود داشته باشه

## اسپم ریچ اسنیپت

احتمالا از این دست تا حالا زیاد دیدین سایت‌هایی که کاربرها نقشی در امتیازدهی به صفحات ندارن و وبمستر پیشفرض به همه صفحات امتیاز 5 ستاره می‌ده

## میکس کردن محتوای سایت‌ها

مخلوط کردن محتوای سایت‌های مختلف برای ساختن محتوای جدید به معنی گول زدن گوگل برای بالا آوردن محتوای تکراریه و طبیعتا برای کاربرها کاربردی نداره

## استفاده از محتوای نامرتبط

ساختن یک فروشگاه اینترنتی و استفاده از محتوای محصولات سایر سایت‌ها که احتمالا ارتباطی با محصول ما نداشته باشه جزو این دست محتوا قرار می‌گیره. پر کردن محتوای صفحات به معنی افزایش رتبه نیست همیشه! محتوای تکراری به هیچ سایتی کمک نمی‌کنه

## استفاده از تکنیک های مخرب

گوگل کاملا مخالف سایت‌های ناامن و مخربه. رفتارهایی مثل دانلود برنامه مخرب، نمایش آگهی‌ها و پاپ آپ‌های مزاحم و روش‌های مثل گول زدن کاربر با لینک‌های دانلود تبلیغاتی

## ارسال محتوای اسپم توسط کاربرها

گوگل اهمیتی نمی‌ده محتوای ارسالی در سایت شما توسط کاربرهاست یا شخص شما. اگر راهکارهای مقابله با اسپم اتخاذ نکنید به سایت شما ضربه می‌زنه. [google](https://support.google.com/webmasters/topic/6001971)
