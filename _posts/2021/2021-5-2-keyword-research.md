---
layout: post
title: 6 استراتژی سئو برای تحقیق کلمات کلیدی
---

کلمات کلیدی در نهایت باید به تقویت استراتژی سئو کمک کنه. کلیدواژه اصلی در استراتژی سئو تحقیق کلمات کلیدی کلیدواژه اصلی فقط 1 صفحه از سایته

استراتژی کلمات کلیدی علاوه بر کسب رتبه قطعا موجب ایجاد ارتباط بین صفحات مختلف می‌شه و همین ارتباط و نزدیکی هم در نهایت به استراتژی سئو شما کمک می‌کنه. پس دو عبارت کلیدی استراتژی سئو و تحقیق کلمات کلیدی باهم قفل شدن

## تفاوت موضوع سایت و کلمات کلیدی

یک مثال ساده: موضوع اصلی یک سایت می‌تونه فیلم باشه اما آیا کلیدواژه هم فیلمه؟ نه کلیدواژه اصلی می‌تونه دانلود فیلم باشه. درواقع موضوع سایت توسط ما مشخص می‌شه اما کلیدواژه به کلماتی گفته می‌شه که کاربر ازش استفاده می‌کنه

پس قدم اول برای پیاده کردن استراتژی کلمات کلیدی می‌تونه تفکیک موضوع و کلیدواژه اصلی سایت باشه که فقط کافیه موضوع اصلی در گوگل سرچ بشه تا با استفاده از عبارت‌های پیشنهادی گوگل متوجه بشید کاربرها بیشتر دنبال چی هستن

## استراتژی اولیه برای تحقیق کلمات کلیدی

معمولا بهترین راهکار، پیدا کردن موضوعات پیرامون کلیدواژه اصلیه. اگه می‌خواید یک محصول در فروشگاه اینترنتیتون بفروشید می‌تونید از نزدیکان و آشنایان بپرسید برای پیدا کردن فلان محصول از چه کلیدواژه‌هایی استفاده می‌کنن

چندسال پیش دوستی بهم پیشنهاد کرد برای محصولات کودک خیلی جدی بریم سراغ جستجوی کودکان و ازشون بخوایم برامون دنبال محصولات مختلف باشن در گوگل. این عبارت ها در نهایت ایده خوبی به شما می‌ده

## تحقیق کلیدواژه های مورد استفاده رقبا

محصولات رقابتی حتما رقبای متعدد دارن. با استفاده از تکنیک‌های مختلف می‌تونید صفحات سایت رقیب رو بررسی کنید و ببینید استراتژی سایت رقیب برای چه کلماتی برنامه ریزی شده

خیلی ساده بررسی کنید دسته‌بندی‌های سایت رقیب چیه و هر موضوع به صورت جداگانه چه زیردسته‌ها و صفحاتی داره

البته باید این نکته رو گوشزد کنم ما نباید استراتژیمون بر اساس سایت رقیب باشه چون ممکنه اون سایت هم به درستی اینکارو انجام نداده باشه. پس سعی می‌کنیم تعداد بیشتر سایت رو بررسی کنیم و بر پایه اونا تصمیم گیری کنیم

گاهی باید ضعف رقبا در این مرحله شناسایی بشه و موضوعات مهمی که پوشش ندادن رو پیدا کنیم

## توجه به هدف کاربر از جستجوی کلمات کلیدی

اگر کاربر دنبال یک ابزار خاص می‌گرده منطقی نیست ما یه مقاله متنی تحقیقاتی در اختیارش بذاریم

مثلا کلمه «محاسبه سن» رو سرچ کنید، آیا منطقیه سایت اول به جای ابزار محاسبه پر از متن یا تصاویر پیرامون این ابزار باشه؟

موتور جستجوی گوگل بیش از پیش می‌خواد هدف کاربر از جستجوها رو متوجه بشه و توسعه الگوریتم برت هم گواه همین ماجراست

به نظر شما کسی که سرچ می‌کنه «راهنمای خرید آیفونx» با کسی که سرچ می‌کنه «خرید آیفونx» چه تفاوتی دارن؟ بله یکی در مرحله تحقیق یا بررسی قرار داره و یکی به دنبال خریده

## تقویت ساختار سایت

اگه موضوعات مختلفی رو پوشش می‌دید یا تعداد صفحات زیاده باید بخشی از استراتژی شما روی ساختار سایت و گردش کاربر سرمایه گذاری بشه

منوبار و خرده نان (Breadcrumbs) می‌تونن ترکیب زیبایی خلق کنن

گردش بین موضوعات و البته درک ساختار سایت توسط کاربرها می‌تونه زمان ماندگاری کاربرها رو افزایش بده و نقشه ساختاری مناسبی هم در اختیار موتورهای جستجو قرار دادیم، اینجاست که می‌گن با یه تیر دوتا نشونه رو زدیم

مرحله بعد از تعیین کلیدواژه‌ها و ایجاد صفحات باید استفاده از کلمات کلیدی هدفمند در ساختار سایت باشه تا نهایت اعتبار سایت برای کسب جایگاه کلیدواژه‌های اصلی مصرف بشه

## اجرا مهم‌تر از برنامه‌ریزی استراتژی کلمات کلیدی

حالا که دید روشن‌تری از آینده داریم می‌تونیم برنامه خوبی برای تولید محتوا داشته باشیم. محتوا بر اساس اینکه سایت‌های رقیب چی نوشتن یا سایتای خارجی چیکار کردن تعیین نمی‌شه. بلکه با استفاده از کلمات کلیدی تصمیم می‌گیریم حالا به چه محتوایی نیاز داریم!

هروقت ازم می‌پرسن ما تعداد زیادی مقاله منتشر کردیم اما ورودی مناسبی از گوگل نداریم مستقیم می‌پرسم آیا این تعداد محتوا بر اساس استراتژی سئو و تحقیق کلمات کلیدی تهیه شده؟

پس بهترین استراتژی کلمات کلیدی برای سایت ما می‌تونه انتخاب موضوع مناسب، تحقیق کلیدواژه‌های هدفمند و تدوین برنامه محتوا باشه
