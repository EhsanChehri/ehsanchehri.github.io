---
layout: post
title: مقابله با تهدیدات سئو منفی
---

سئو منفی یکی از مواردیه که کسب و کارهای رقابتی معمولا باهاش دست و پنجه نرم می‌کنن. اگر موضوع سایت شما رقابتیه بامن همراه باشید

استفاده از هر تکنیکی که برای کاهش رتبه سایت رقیب انجام می‌شه سئو منفی یا Negative SEO گفته می‌شه

در این پست لیستی از روش‌هایی که ممکنه علیه سایت شما انجام بدن مرور می‌کنیم و راهنمایی برای مقابله با سئو منفی. روش‌های ذکر شده فقط جهت مقابله تهیه شده و طبیعتا استفاده نادرست از این موارد بر عهده شخص شما خواهد بود

## لنگر متن اسپم

لینک دادن به سایت با انکر تکست محصولات جنسی یا شرط‌بندی احتمالا شما رو به دردسر می‌ندازه چون گوگل علاقه‌ای به نمایش این سایت‌ها در نتایج عمومی نداره. با استفاده از ابزار disavow tools می‌تونید بک لینک‌های اسپم رو خنثی کنید

## مزرعه لینک

خب یک یا چند لینک اسپم نمی‌تونه برای شما مشکلی به وجود بیاره، بنابراین در این روش از سایت‌ها و صفحات ممنوعه در حجم بالا استفاده می‌شه. مزارع لینک، سایت‌های پورن و مجموعه وبلاگ‌های بی‌ارزش معمولا مورد استفاده قرار می‌گیرن. جان مولر (از تیم موتور جستجوی گوگل) درباره این موضوع ابراز امیدواری کرده و گفته روز به روز کار این افراد سخت‌تر می‌شه چون ما اکثر این اقداماتو نادیده می‌گیریم

اگه بازم خیالتون راحت نیست می‌تونید از سرچ کنسول لیست بک‌لینک‌های سایتو دریافت کنید و لینک‌های مخرب رو در یک فایل برای خنثی کردن به گوگل بفرستید

## محتوای کپی

اگر محتوای سایت شما قبل از ایندکس در سایتای زیادی منتشر بشه احتمالا با مشکل محتوای تکراری و کپی رایت روبرو می‌شید

برای مقابله با سایت‌های کپی کار می‌تونید از روش‌های افزایش سرعت ایندکس استفاده کنید و بلافاصله بعد از انتشار در سرچ کنسول درخواست ایندکس بدید

## بررسی‌های جعلی

اگر کسب و کار محلی شما ثبت شده باشه احتمالا یکی از اولین روش‌هایی که ذهن رقیب شما رو به خودش مشغول می‌کنه همین باشه، فرستادن نظرات منفی با ستاره پایین. اما بهتره بدونید بررسی‌های جعلی خلاف قوانین گوگله و اگر همچین چیزی تشخیص دادید در گوگل مپ کسب و کار خودتونو جستجو کنید و از بخش نظرات اونا رو علامت‌گذاری کنید و دلیلشو برای پشتیبانی بفرستید تا بررسی بشه

## ربات مخرب

اگر سایت شما ناگهانی کند شد اولین کاری که باید انجام بدید اطلاع به پشتیبانی هاسته. با خزش زیاد می‌تونن بار سرور شما رو بالا ببرن و عملا خزش ربات گوگل به سختی انجام بشه و پاسخ‌های سرور بیاد پایین. هرچند وقت یکبار آمار ربات‌های 24 ساعت گذشته رو چک کنید و از طریق فایل htaccess و robots.txt مسدودشون کنید

## افزایش نرخ پرش

همانطور که با استفاده از ربات روی نتایج خاصی از سایت کلیک می‌کنن تا سیگنال برند بسازن ممکنه رقیب روی اون کلمه کلیدی خاص ربات بذاره از صفحه سایت شما بازدید کنه و بلافاصله خارج بشه روی سایت خودش کلیک کنه!

در سرچ کنسول متوسط نرخ خروج صفحاتو برای کلمات رقابتی محاسبه کنید و در صورت تغییر ناگهانی احتمالا شما هم مجبور می‌شید مقابله به مثل کنید

## تغییر محتوای سایت

نظر شما در مورد هک یک سایت چیه؟ خارج کردن کنترل سایت توسط شما و حذف فایل‌ها؟

گاهی ممکنه سایت شما هک بشه و فقط در صفحات سایت شما لینک به سایت‌های ممنوعه و مخرب داده بشه یا اینکه لینک به سایت رقیب!

پس برقراری امنیت و بررسی دوره‌ای سورس صفحات سایت به شما کمک می‌کنه

## خارج کردن سایت از ایندکس

همیشه ضربه از بیرون نیست، ممکنه یکی از کارمندان شما اخراج بشه و بخواد برای شما جبران کنه بدون اینکه بفهمید! گذاشتن کد Disallow در فایل ربات یا اضافه کردن نوایندکس به صفحات و حتی X-Robots-Tag به فایل htaccess

همیشه با وجود مشکل ایندکس اول باید بررسی کنید چه دستوراتی از سمت سایت به ربات داده شده و البته گاهی به دلایل دیگه‌ای این اتفاق رخ می‌ده که در پست حذف صفحات سایت از گوگل مفصل شرح دادم

## ریدایرکت به سایت‌های اسپم

یک سناریوی دیگه ریدایرکت کردن چندین صفحه از سایت شما به سایت‌های اسپمه

برای بررسی این مورد می‌تونید فایل‌های قالب سایت، قسمت ریدایرکت‌های پنل هاست و قسمت خطاهای سرچ کنسول رو چک کنید

## هک کلی سایت

اگه کسی بتونه ساختار امنیتی سایت شما رو بشکنه احتمالا بهترین روش همینه! وجود بدافزار در حالت کلی رتبه سایتو به شدت کم می‌کنه و در نتایج یک خط زیر عنوان نوشته می‌شه: این سایت هک شده. سایتو باز کنید بازم کروم هشدار می‌ده و در نهایت یک پیغام به سرچ کنسول مدیریت ارسال می‌شه. مشکلاتو رفع کنید و به گوگل درخواست بررسی ارسال کنید
