---
layout: post
title: فاکتورهای سئو 2022
---

فاکتورهای سئو 2022 و سئو 2021 متفاوت نیستن اما امسال هم فاکتورهای جدیدی وارد رتبه‌بندی شدن و تعدادی از فاکتورهای قدیمی تضعیف شدن

اگه خاطرتون باشه یه مدت همه روی گوگل‌پلاس تاکید می‌کردن که دایره متخصصین حوزه خودتونو داشته باشید و متالینکش چطوری باشه و… تمام این موارد ناگهان تموم شد، هرچند هنوز سایتایی هستن که نمی‌خوان باور کنن و بازم لینکش می‌کنن!

قطعا پلن سئوی هیچ سایتی بر اساس سال 2022 یا هر تاریخ دیگه‌ای چیده نمی‌شه چون سئو یه فرآیند بلندمدته و هرچقد نگاه کوتاه مدت‌تری بهش داشته باشیم احتمالا نتیجه مطلوب ما حاصل نمی‌شه و خیلی زود دلسرد می‌شیم

اینجا واسه من مسئله 200 فاکتور سئو که همه جا تکرار می‌شه نیست و می‌خوام مواردی که امسال کارایی بیشتری دارن باهم مرور کنیم

<ul>
<li>فاکتورهای سئو دامنه</li>
<li>فاکتورهای سئو On-Page</li>
<li>فاکتورهای سئو On-Site</li>
<li>فاکتورهای سئو بک لینک</li>
<li>فاکتورهای رابط کاربری</li>
<li>فاکتورهای الگوریتم اختصاصی</li>
<li>فاکتورهای سیگنال برند</li>
<li>فاکتورهای اسپم On-Site</li>
<li>فاکتورهای اسپم Off-Page</li>
</ul>

## فاکتورهای سئو دامنه

- سن دامنه. با اینکه سن دامنه یک فاکتور رتبه‌بندی نیست اما کیه که ندونه سایتای فعال و قدیمی تمایل بیشتری برای گرفتن رتبه‌های بالاتر دارن و احتمالا کلیک بیشتری می‌خورن
- کلمه کلیدی در دامنه. در گذشته یک مورد فوق‌العاده بود مثل یه برگ برنده اما حالا گوگل می‌دونه جایگاه برند و انتخاب کلیدواژه در دامنه چقدر متفاوت هستن
- قرار دادن کلیدواژه در اولین کلمه نام دامنه. دامنه‌هایی که کلیدواژه اصلیشون ابتدای نام دامنه قرار داره معمولا قدرت نفوذ بیشتری دارن
- مدت ثبت دامنه. گوگل هم می‌دونه اونایی که برنامه بلندمدت دارن افراد قابل اعتمادتری هستن و می‌خوان سال‌ها فعالیت کنن. معمولا دامنه‌هایی که کوتاه‌مدت ثبت می‌شن اکثرا مجدد تمدید نمی‌شن
- کلمه کلیدی در زیردامنه. رند فیشکین یک پست در سال 2009 منتشر کرد و می‌گه داشتن کلیدواژه در زیردامنه به کسب رتبه شما کمک می‌کنه. [moz](https://moz.com/blog/understanding-root-domains-subdomains-vs-subfolders-microsites)
- تاریخچه دامنه. وقتی دامنه جدید ثبت می‌کنید باید یه نگاهی به تاریخچه هم بندازید (سرچ دامنه در گوگل، بررسی با سایت archive.org و جستجو در شبکه‌های اجتماعی) اگر یه اسپمر صاحب قبلی دامنه بوده یا یکی که به خاطر جریمه شدن دامنه رو تمدید نکرده قطعا انتخاب درستی برای کسب و کار شما نیست
- دامنه مطابق با کلیدواژه. سایتی که در مورد طراحی سایت فعالیت می‌کنه و دامنه webdesign.com در اختیارشه زیبا نیست؟! اگرچه از امتیازش کاسته شده اما هنوزم پابرجاست
- اطلاعات عمومی یا مخفی دامنه. اگر فکر می‌کنید با مخفی کردن اطلاعات دامنه دیگه گوگل نمی‌تونه شما رو پیدا کنه سخت در اشتباه هستید. در گذشته بارها متخصصین سئو اشاره می‌کردن که نباید مخفی باشه اما الآن دیگه منسوخ شده. [trm](http://therankmachine.com/whois-data-impacts-seo)
- صاحب دامنه پنالتی شده. اگر گوگل شما رو به عنوان یه اسپمر بشناسه احتمالش هست روی بقیه دامنه‌های شما مشکوک بشه و بررسی کنه
- دامنه سطح بالای کد کشوری. با داشتن دامنه ir شانس بیشتری برای رقابت در نتایج جستجوی داخل ایران دارید

## فاکتورهای سئو On-Page

- استفاده از کلیدواژه در تایتل تگ. تگ عنوان از چند نظر خیلی مهمه (نمایش در نتایج جستجو و کمک به درک بهتر صفحه توسط گوگل) قدرت نفوذ عنوان در حال حاضر با گذشته در موتور جستجوی گوگل خیلی کمتر شده اما بازم نمی‌شه نادیده گرفتش
- شروع عنوان با کلیدواژه. یک سیگنال ضعیف دیگه برای قدرت دادن به کلیدواژه
- استفاده از کلیدواژه در متا توضیحات. کلمات جستجو شده در توضیحات نمایشی سایت‌ها برجسته نمایش داده می‌شن. از این سیگنال برای جذب مخاطب بیشتر استفاده کنید
- استفاده از کلیدواژه در هدینگ اصلی. عنوان اصلی صفحه یا همون h1 می‌تونه سیگنال ارتباطی قدرتمندی برای توصیف محتوای صفحه باشه و در هدف‌گیری کلمه کلیدی به شما کمک کنه
- تراکم کلمه کلیدی. استفاده از عبارت‌های کلیدی مرتبط و همچنین LSI یه سیگنال مثبته. استفاده از تراکم بیشتر از 3 درصد ممکنه موجب بهینه‌سازی بیش از حد بشه. جان مولر در پاسخ به یک پرسش می‌گه: همینکه مصنوعی از کلیدواژه برای کسب رتبه استفاده نکنید کافیه. [sej](https://www.searchenginejournal.com/google-tf-idf/304361/)
- طول محتوا. اگر محتوای شما به دلیل توضیحات کامل و کاربرپسند بلند نوشته شده خوبه اما اگه فقط برای کسب رتبه نوشته شده و کاربر ازش فراریه پس کارایی لازمو نداره
- استفاده از فهرست در مطالب. داشتن فهرست علاوه بر درک بیشتر موتور جستجو، برای کاربر هم مفیده و گوگل می‌تونه ازش برای نمایش ریچ اسنیپت استفاده کنه. مطالعه‌ای در این زمینه نشون می‌ده این مورد یک سیگنال مثبته. [itsvicky](https://itsvicky.com/does-a-table-of-contents-increase-rankings-in-google/)
- استفاده از کلمات کلیدی مشابه برای ایندکس معنایی. ایندکس معنایی یک روش ریاضیه که دهه 80 میلادی توسعه داده شده و داده‌های فاقد ساختارو اسکن می‌کنه تا روابط بین کلماتو بدست بیاره. طی سالیان اشاره‌های زیادی به این موضوع شده و در طرف دیگه هم عده‌ای اونو بی‌ارزش می‌دونن مثل این مورد. [sej](https://www.searchenginejournal.com/latent-semantic-indexing-wont-help-seo/240705/)
- استفاده از LSI در عناوین و توضیحات. مثل محتوا می‌تونید از کلمات مشابه در عناوین و توضیحات برای ایجاد ارتباط معنایی بیشتر استفاده کنید
- پوشش یک موضوع به صورت کامل در یک صفحه. صفحاتی که کاملا یک موضوع رو برای کاربر شرح می‌دن تمایل به کسب جایگاه‌های بهتری دارن
- سرعت صفحه. سرعت در حال حاضر به یک فاکتور مهم برای گوگل تبدیل شده به خصوص در نتایج موبایل. کاربران علاقه‌ای به استفاده از سایت‌های کند ندارن پس هرچه زودتر به فکر افزایش سرعت سایت خودتون باشید
- سرعت صفحه در کروم. گوگل از داده‌های گوگل کروم، لایت هاوس و کرومیوم استفاده می‌کنه همین دیروز پریروز بود که ابزارشو به سرچ کنسول اضافه کرد
- صفحات AMP. صفحاتی که روی سرور گوگل ذخیره می‌شن و طی کم‌ترین زمان در اختیار کاربر قرار می‌گیرن می‌تونن رتبه بهتری کسب کنن. [searchmetrics](https://www.searchmetrics.com/glossary/accelerated-mobile-pages/)
- جستجوی اشخاص. استفاده از این روش در درک دقیق‌تر از اهداف جستجو کاربرد داره. افراد شناخته شده در حوزه کاری خودشون قدرت نفوذ بیشتری دارن. [sej](https://www.searchenginejournal.com/entity-seo/277231/)
- مرغ مگس خوار گوگل. در بروزرسانی جدید این الگوریتم صفحه شما رو می‌خونه و ارتباط نسبی نوشته رو بدست میاره. [wikipedia](https://en.wikipedia.org/wiki/Google_Hummingbird)
- محتوای تکراری. کپی کردن مطالب، چه از سایت خودمون و چه از بقیه سایت‌ها می‌تونه فرصت رتبه‌بندی بهترُ کاهش بده. از روش ادغام و ریدایرکت برای صفحات داخلی سایت استفاده کنید. مجازات خاصی برای محتوای تکراری وجود نداره اما چه مجازاتی بالاتر از بدست نیاوردن رتبه؟!
- استفاده از rel canonical. گوگل بعد از ایندکس یک صفحه اگر بازم صفحه کاملا مشابهی با یک آدرس دیگه مثل اضافه شدن پارامتر ببینه دیگه ایندکسش نمی‌کنه. یکی از راه‌های فرار از مجازات محتوای کپی همینه
- سئو تصاویر. برای تصاویر متن جایگزین یا همون alt در نظر بگیرید تا گوگل اطلاعات بیشتری برای رتبه‌بندی صفحات و خود تصویر داشته باشه
- محتوای تازه. از زمان بروزرسانی کافئین گوگل مطالب تازه می‌تونن جایگاه بهتری کسب کنن. تاثیر این مورد روی کلمات ترندشده و خبری خیلی بیشتره
- بروزرسانی محتوا. بروزرسانی مرتب صفحات هم یک امتیاز مثبته و ربات گوگل مجدد صفحه شما رو فهرست می‌کنه
- تاریخ بروزرسانی صفحه. سوابق بروزرسانی‌های قبلی هم می‌تونه یک سیگنال باشه. اگه دقت کنید وبلاگ‌ها بخاطر بروزرسانی مرتب ایندکس و رتبه خوبی بدست میارن
- کلیدواژه برجسته. استفاده از کلمات کلیدی مهم در بند اول اهمیت داره و گاهی اوقات گوگل به جای نمایش متای توضیحات از پاراگراف اول استفاده می‌کنه
- استفاده از کلمات کلیدی در هدرها. درج کلمات کلیدی در عناوین صفحه (h1,h2,h3) بازم اهمیت محتوا رو بالا ببرید. این مورد به درک بیشتر گوگل برای رتبه‌بندی بهتر کمک می‌کنه
- کیفیت لینک خروجی. مقالاتی که منبع دارن اهمیت ویژه‌ای برای کاربرها و موتور جستجو دارن و یک سیگنال اعتماده. استناد به منابع تالیفی و با کیفیت باعث افزایش کیفیت کلی محتوای شما می‌شه
- موضوع پیوند خروجی. لینک خارجی که با محتوای شما ارتباط داشته باشه به درک بیشتر محتوا کمک می‌کنه
- گرامر و کیفیت املایی. هیچکس یه مقاله نویس ضعیفو دوس نداره. گرامر و هجی خوب یک نشانه محتوای باکیفیته و نمره خوانایی محتوای شما قطعا یک سیگنال مثبته (گوگل روز به روز درک بیشتری از محتوا بدست میاره)
- محتوای اصلی. محتوای اصلی همیشه از محتوای کپی شده بهتره. مهمه اگه دوباره به یک موضوع تکراری می‌پردازید به روش منحصر به فرد باشه و در صورت کپی، استناد کنید
- بهینه سازی موبایل. از یک دوره‌ای گوگل تلاش کرد سایت‌های نامتناسب با موبایل رو بفرسته پایین و این همون نقطه شروع تلاش وبمسترها برای طراحی واکنشگرا بود. [bbc](https://www.bbc.com/news/technology-32393050)
- قابلیت استفاده موبایل. فقط نمایش کافی نیست، صفحاتی که قابلیت استفاده بهتری دارن رتبه بهتری کسب می‌کنن و گزارشات این مورد در سرچ کنسول موجوده
- محتوای مخفی در موبایل. اگر برای بدست آوردن سرعت بیشتر قسمت‌هاییُ مخفی می‌کنید ممکنه از ایندکس خارج بشید
- محتوای کمکی مفید. محتوای کمکی می‌تونه یک امتیاز مثبت باشه برخلاف سایت‌هایی که اشتباه درکش کردن و یک مطلبو در چند صفحه تقسیم می‌کنن
- محتوای پنهان در تب‌ها. تب‌ها محتوا رو مخفی می‌کنن و البته غیرقابل شناسایی، در صورتی که با استفاده از js طراحی شده باشن. می‌تونید از css استفاده کنید تا گوگل بتونه محتوا رو ببینه. [sej](https://www.searchenginejournal.com/tabbed-content-search-rankings/211772/)
- رضایت کوکی. داشتن صفحه رضایت کوکی یکی از بخش‌های قوانین GDPR در اتهادیه اروپا تنظیم شده و قانونیه. این مورد می‌تونه یک سیگنال اعتماد برای کاربرها و گوگل باشه
- تعداد لینک‌های خروجی. ایجاد تعادل و جلوگیری از اسپم در تمام تکنیک‌های سئو اهمیت بالایی داره، مراقب وسوسه‌ها باشید (لینک‌های زیاد خروجی یعنی درست کردن مزرعه لینک!)
- محتوای چندرسانه‌ای. تصاویر و فیلم‌های متناسب با صفحه باعث تعامل و ماندگاری بیشتر کاربرها می‌شه
- تعداد پیوندهای داخلی به یک صفحه. هرچه پیوندهای داخلی بیشتری به یک صفحه داشته باشید اهمیت اون صفحه رو بیشتر می‌کنه
- کیفیت لینک‌های داخلی. هرچه صفحه شما از صفحات مهم‌تری لینک بگیره پس امتیاز بالاتری بدست میاره و این طبیعیه
- لینک‌های شکسته. لینک‌های شکسته یعنی سایت شما سالم نیست و بروزرسانی نمی‌شه و همین موجب مشکلات خزش در سایت می‌شه
- سطح خوانایی. محتوایی که برای همه قابل درک باشه و ساده‌تر نوشته شده باشه مورد علاقه گوگله چون افراد بیشتری می‌تونن ازش استفاده کنن
- پیوندهای وابسته. اگر صفحات شما اطلاعات ناقصی در اختیار کاربرها قرار می‌ده و وابسته به لینک‌های مختلفه یه اشکالی این وسط وجود داره!
- خطاها و اعتبارسنجی کدها. کدنویسی ضعیف می‌تونه باعث کندتر شدن سرعت صفحه و مشکلات خزش بشه و کار ربات گوگلُ سخت‌تر کنه. (گوگل دنبال ولید بودن کدها نیست)
- اعتبار دامنه و صفحات. سایتی که اعتبار بالاتری داره معمولا صفحاتش رتبه بهتری بدست میارن. این مورد به سادگی بدست نمیاد و تفاوت زیادی با اعتباردهی سایت‌های مختلف مثل MOZ داره. [moz](https://moz.com/learn/seo/domain-authority)
- پیج رنک صفحات. این مورد هم مثل پیج آتوریتی موجب افزایش رتبه صفحات می‌شه. گوگل قبلا به صفحات یه نمره بین صفر تا ده نشون می‌داد اما دیگه اینو قطع کرد. این اصطلاح هنوزم مورد استفاده افرادی مثل جان مولر کارمند گوگله. [ahrefs](https://ahrefs.com/blog/google-pagerank/)
- طول URL. گوگل مشکلی با خوندن پیوندهای طولانی نداره اما پیوندهای کوتاه‌تر بیشتر افراد یادشون می‌مونه و اشتراک‌گذاری این مورد راحت‌تره پس رتبه بهتری کسب می‌کنن
- نزدیکی پوشه. هر صفحه‌ای که نزدیک‌تر باشه به صفحه اصلی، مزیت بیشتری داره نسبت به صفحات موجود در پوشه‌های پایین‌تر
- دسته بندی صفحات. طبقه‌بندی صفحات می‌تونه به طور کلی در ارتباط صفحات با سایت کمک کنه
- برچسب‌های وردپرس. این مورد کمتر مورد توجه قرار داره اما در صورتی که استاندارد ازش استفاده کنید و صفحات تکراری نسازید کاربردیه. برای اطلاعات بیشتر حتما پست سئو دسته بندی ها و برچسب ها رو مطالعه کنید
- کلمات کلیدی مورد استفاده در URL. یک فاکتور کوچیک برای ایجاد ارتباط با کلیدواژه
- رشته URL. گوگل رشته‌های موجود در پیوندُ می‌خونه و می‌تونه تاثیرگذار باشه اما به دلیل پیچیدگی‌هایی در تولید محتوای تکراری توصیه می‌شه استفاده نکنید
- استناد به منابع. یک روش کلی خوب برای ایجاد ارتباط بین محتوا
- لیست‌های شمارشی یا توپی. استفاده از لیست‌های شمارشی یا توپی به خوانایی صفحه برای کاربران و گوگل کمک می‌کنه و در صورت ارتباط با محتوا می‌تونه ریچ اسنیپت بشه
- اولویت صفحه در نقشه سایت. گوگل با روش‌های مختلفی مثل ساختار داخلی و پیوندهای داخلی ارتباط صفحاتو بدست میاره اما این مورد هم بی‌تاثیر نیست. [microsystools](https://www.microsystools.com/products/sitemap-generator/help/xml-sitemap-priority-tag/)
- لینک‌های خروجی زیاد. تعداد زیاد پیوندهای خروجی یکی از نشانه‌های اسپمه و می‌تونه صفحه رو بی‌ارزش کنه. نرخ خزش و زمان مراجعه صفحه میاد پایین
- کلیدواژه‌های مختلف یک صفحه. کیفیت بالای یک صفحه و داشتن مقدار خوب LSI و کلمات یکسان موجب بدست آوردن رتبه برای کلمات مختلف می‌شه
- سن صفحه. گوگل امتیاز بیشتری به محتوای جدید می‌ده اما صفحات قدیمی که مرتب بروزرسانی می‌شن رتبه بهتری کسب می‌کنن
- چیدمان کاربرپسند. طراحی کاربرپسند و تمیز به درک صفحه برای گوگل کمک می‌کنه
- دامنه پارک شده. دامنه‌های پارک شده به علت کم ارزش بودنشون معمولا impression پایینی دارن

## فاکتورهای On-Site

- محتوای ارزش افزوده. سایت‌هایی که همه مطالبشون عالیه از طرف گوگل پاداش می‌گیرن
- صفحه تماس. اطلاعات تماس دقیق یعنی فعالیت شما قانونیه. سایت‌ها معمولا در فوتر به صفحه اختصاصی تماس با ما لینک می‌کنن
- اعتبار دامنه. رتبه اعتماد شما هرچه بهتر باشه کمک می‌کنه صفحات شما پیشرفت بیشتری داشته باشن. این امتیاز با ابزارهای moz یا majestic قابل اندازه‌گیریه اما نمی‌شه زیاد بهشون اعتماد کرد یا برنامه‌ریزی خاصی داشت، فقط در حد مقایسه. [majestic](https://majestic.com/)
- معماری سایت. معماری خوب به آرشیوبندی بهتر مطالب سایت کمک می‌کنه. معماری خوب باعث می‌شه خزنده به صفحات عمیق‌تر برسه. از پیوندهای داخلی به خوبی استفاده کنید
- بروزرسانی سایت. بروزرسانی سایت علاوه بر افزایش امنیت می‌تونه به سرعت سایت هم کمک کنه پس ازش قافل نباشید
- داشتن نقشه سایت. داشتن نقشه به ایندکس سریع‌تر صفحات سایت کمک می‌کنه. برای نتایج بهتر فایل نقشه رو در سرچ کنسول ثبت کنید. [google](https://support.google.com/webmasters/answer/156184)
- آپتایم سایت. اگر سایت شما در زمان‌های مختلف از دسترس خارج می‌شه باعث بروز مشکلات زیاد برای کاربرها و در نهایت افت رتبه می‌شه
- موقعیت سرور. هرچه سرور شما دورتر از کشوری که خدمات ارائه می‌دید باشه قطعا سرعت کمتری به کاربرای هدفتون هدیه می‌دید. در ایران یکم وضع فرق می‌کنه و هاست‌های خارجی پایداری بیشتری دارن
- گواهی SSL. پروتکل HTTPS یک فاکتور امنیتی قوی محسوب می‌شه در حدی که گوگل بارها تاکید کرده. گوگل به سایت‌هایی که ارتقا بدن پاداش می‌ده
- صفحات شرایط خدمات و حریم خصوصی. کلیه وب‌سایت‌های معتبر صفحه قوانین و مقررات و خط مشی رازداری دارن. این مورد یه سیگنال اعتماد دیگه‌ست
- توضیحات تکراری در سایت. این مورد هم مثل محتوای کپی دچار سردرگمی گوگل برای ارتباط صفحات با کلمات کلیدی می‌شه
- استفاده از Breadcrumb. علاوه بر تثبیت صفحات مهم سایت می‌تونید ارتباط صفحاتو قوی‌تر کنید. این مورد به نرخ خزش کمک می‌کنه
- بهینه‌سازی موبایل. داشتن سایت بهینه برای موبایل به طور کلی برای فهرست شدن در نتایج موبایل مهمه
- محتوای ویدیویی. محتوای ویدیویی یک سیگنال ارزیابی کیفیت محتواست و به دیده شدن شما در نتایج کمک می‌کنه. سئو ویدیوها می‌تونه سریع‌تر شما رو صفحه 1 گوگل برسونه
- استفاده از سرچ کنسول و گوگل آنالیتیکس. این مورد موجب ایندکس سریع‌تر و خطایابی سایت می‌شه اما امتیاز مثبت جداگانه‌ای نداره
- نظرات کاربران. سیستم نظردهی می‌تونه یک امتیاز مثبت برای اعتماد کاربرها باشه و می‌تونه ریچ اسنیپت هم بشه

## فاکتورهای سئو بک لینک

- سن بک لینک. مشابه سن دامنه هرچه بک‌لینک‌های پایدار قدیمی بیشتری داشته باشین تاثیر بیشتری داره
- تعداد دامنه‌ها. گرفتن لینک از دامنه‌های متعدد، نه تعداد بک لینک از یک سایت خاص
- بک لینک با c class ip متفاوت. بک لینک از سرورهای تکراری کمک چندان بزرگی به شما نمی‌کنه
- تعداد صفحاتی که شما رو لینک کردن. اگرچه پیشنهاد می‌شه لینک شما فقط در صفحات مهم درج بشه اما هنوزم این فاکتور روی انتقال اعتبار تاثیر داره، مثلا بنرهای تبلیغاتی
- متن لنگر بک لینک. متن لینک‌شده کمک می‌کنه گوگل بفهمه پیوند درباره چیه و با کشف ارتباط در اکثر مواقع تاثیر داره روی جایگاه شما در نتایج
- متن جایگزین تصاویر لینک شده. alt تصاویر علاوه بر توصیف تصاویر مثل لنگر متن عمل می‌کنه و اینم یه فاکتور تاثیرگذاره
- لینک دامنه‌های دانشگاهی و دولتی. دامنه‌های دانشگاهی و دولتی (edu gov) اعتبار ویژه‌ای دارن و لینکشون تاثیرگذاره البته به خاطر سواستفاده‌ها وزنشون کمتر شده
- اعتبار صفحات لینک‌دهنده. صفحاتی که خودشون جایگاه ویژه‌ای در نتایج داشته باشن، اعتبار ویژه‌ای به لینک‌های خروجیشون می‌دن پس فرآیند لینک‌سازی پیچیده‌تر از ساخت چندتا وبلاگ روی زیردامنه سایت‌هاست و اگه رتبه مناسبی نگرفتید نباید بگید کلا اینکار بی‌ارزشه
- اعتبار دامنه‌های لینک‌دهنده. دامنه‌های معتبر قدرت بالایی دارن و همین موجب رتبه گرفتن صفحات و پیوندهاشون می‌شه
- لینک از رقبا. لینک رقبا به شما اعتبار ویژه‌ای در پیشرفت کلمات کلیدی می‌ده و چی از این بهتر؟! البته به دست آوردن این نوع لینک‌ها کار چندان ساده‌ای نیست
- لینک از سایت‌های بد. لینک از سرورهای ضعیف و اسپم روی سایت شما هم تاثیر منفی داره. پیوندهای مخربُ با سرچ کنسول شناسایی کنید و با ابزار disavow بی‌اثرشون کنید. [ahrefs](https://ahrefs.com/blog/bad-links/)
- پست‌های مهمان. اگه اهل اسپم نباشید و سایت‌های معتبر در حوزه کاری خودتونو شناسایی کنید، می‌تونید با انتشار محتوا در سایت‌های معتبر اعتبار آنلاین بدست بیارید و به عنوان فرد شناخته شده در حوزه کاریتون سرشناس بشد
- لینک از تبلیغات. این نوع لینک‌ها از دامنه‌های بی‌ربط هستن و اکثرا خیلی زود حذف می‌شن پس نباید بهشون توجه کرد
- لینک‌های nofollow. این نوع لینک‌های تقریبا اعتباری منتقل نمی‌کنن و فقط در سرچ کنسول لیست می‌شن اما نباید به خاطر کسب ترافیک بی‌خیالشون شد. نوفالو مورد استفاده اکثر شبکه‌های اجتماعیه. [moz](https://moz.com/blog/seo-value-nofollow-links)
- تنوع پیوندها. تنوع در لینک‌ها برای داشتن پروفایل لینک قدرتمند ضروریه. لازم نیست به درصدها توجه کنید همینکه متناسب باشن کافیه
- لینک‌های حمایت شده. لینک‌های اسپانسر اعتبار کمتری دارن و این قبلا از طریق کلمات قبل و بعد از پیوند مشخص می‌شد مثل: تشکر از اسپانسر ما زومیت. حالا گوگل ویژگی جدید برای لینک‌ها تعریف کرده (rel sposored) و این کار بی‌دردسرتر انجام می‌شه. [google](https://developers.google.com/search/blog/2019/09/evolving-nofollow-new-ways-to-identify)
- لینک‌های درون متنی. هم ما و هم گوگل می‌دونه پیوندهای خارج از متن مثل سایدبار اکثرا تبلیغاتی هستن و ارتباط کمی با محتوا دارن. پس لینک‌های درون متن قدرتمندتر و البته طبیعی‌تر هستن
- تعداد زیاد ریدایرکت 301 به یک صفحه. حجم بالای ریدایرکت روی یک صفحه می‌تونه به اعتبارش آسیب جدی بزنه. ریدایرکت خطای 404 روی یک صفحه ارزشمند یکی از اشتباه ترین کارهاست
- متن لنگر لینک‌های داخلی. متن لنگر لینک‌های داخلی هم مثل متن لنگر لینک‌های خارجی سیگنال مرتبط داره
- عنوان لینک. عنوان لینک (وقتی نشانگر ماوس می‌ذارید روی لینک یه متن به شما نشون می‌ده) یه سیگنال ضعیفه و به کاربرها هم کمک می‌کنه
- لینک از دامنه‌های سطح بالای کشوری. مثلا لینک از دامنه‌های ir به شما کمک می‌کنه رتبه بهتری در ایران بدست بیارید
- موقعیت لینک در محتوا. پیوندهای اول متن یا وسط متن اعتبار بیشتری نسبت به لینک‌های انتهای متن دارن، این نوع لینک‌ها بیشتر توی دید هستن و بهشون توجه می‌شه
- موقعیت لینک در صفحه. مثل لینک‌های درون متن اینا هم همینطوره. لینک منوبار اعتبار بیشتری نسبت به سایدبار یا فوتر داره
- لینک از دامنه مرتبط. مثلا سایت من در زمینه سئو فعالیت می‌کنه حالا اگه دامنه‌های مرجع مثل moz,sej,sel به من لینک کنن تاثیر خیلی بیشتری داره. به نظر می‌رسه گوگل در حال کار روی این موضوعه و قراره لینک دامنه‌های غیرمرتبط بی‌تاثیرتر و این نوع لینک‌ها بیشتر مورد توجه قرار بگیرن
- لینک از صفحه مرتبط. ارتباط بین قسمت‌های مختلف صفحه یه امتیاز مثبته حالا این می‌خواد لینک داخلی باشه یا خارجی
- کلمه کلیدی در عنوان. لینک از صفحاتی که برای کلیدواژه مرتبط شما بهینه شدن به افزایش ارتباط لینک کمک می‌کنه (مورد استفاده در رپوتاژها. مثلا یه پست در مورد گیلاس بنویسید و توش لینک به صفحه پرتقال بدید!)
- سرعت دریافت لینک‌های مفید. مثلا یک پست از سایت خبری منتشر شده و به سرعت در شبکه‌های اجتماعی منتشر می‌شه پس اعتبار ویژه‌ای بدست میاره
- سرعت دریافت لینک منفی. صفحاتی که محبوبیت کمتری دارن طبیعیه که رتبه خوبی بدست نیارن
- لینک از صفحات اصلی. مثلا سایت پاپ موزیک یک دسته داره برای احسان خواجه امیری و مرتبا آپدیتش می‌کنه، پست‌‌های این دسته برای کلمه احسان خواجه امیری هم رتبه‌بندی می‌شن اما باید همه پست‌ها به صفحه اصلی احسان خواجه امیری لینک و اعتبار بدن تا اون صفحه اصلی قدرت بگیره. این یک توضیح کوتاه بود و شما می‌تونید برای انواع سایتای دیگه ازش استفاده کنید
- لینک از سایت‌های برتر. گوگل در هر دسته‌بندی از سایت‌ها تعدادی سایت مرجع داره و به این سایتا خیلی اعتماد می‌کنه، بدست آوردن لینک از این سایت‌ها یعنی چندین قدم حرکت به جلو
- لینک شدن به عنوان منبع ویکی‌پدیا. اگرچه بیشتر متخصصین سئو می‌گن اعتبار چندانی منتقل نمی‌شه اما ترافیک خوبی به همراه داره و البته اعتماد به سایت شما بیشتر می‌شه
- هم‌افزایی لینک‌ها. به طور مثال یک خبرگزاری به احسایدر لینک داده، خبرگزاری‌ها توسط سایت‌های معتبر زیادی لینک شدن پس همین می‌تونه اعتبار دوچندان به احسایدر منتقل کنه
- لینک‌های قدیمی. لینکی که سال‌ها کار می‌کنه اعتبار بیشتری منتقل می‌کنه نسبت به لینک‌هایی که جدید ساخته می‌شن. بک لینک های قدیمی و پایدار همیشه به اعتبار سایت شما اضافه می‌کنن
- لینک از سایت‌های واقعی. به منظور مقابله با اسپم، گوگل ارزش بیشتری برای لینک از سایت‌های شناخته شده در نظر می‌گیره. سایت‌هایی که چندین سال فعالیت مستمر دارن از نظر گوگل ارزشمند هستن پس اعتبار لینک بالایی دارن
- پروفایل لینک طبیعی. یک سایت بی‌ارزش از نظر محتوا اصلا طبیعی نیست روزانه تعداد زیادی سایت بهش لینک کنن
- تبادل لینک. تبادل لینک ممنوعه و نباید انجام بشه، خیلی حساسیتش بیشتر می‌شه اگه چندین سایت باهم تصمیم بگیرن خودشونو بالا ببرن
- لینک‌های 301. این نوع لینک‌ها هم ارزش دارن اما به اندازه لینک‌های مستقیم نیستن
- استفاده از اسکیما. اسکیما به درک گوگل از عناصر صفحه کمک می‌کنه و می‌تونه باعث افزایش کیفیت لینک‌های درون صفحه بشه
- تراست رنک سایت لینک‌دهنده. گوگل به یک اندازه اعتماد می‌کنه به سایت bbc و سایت تسنیم؟ قطعا خیر. پس یک لینک از bbc اعتبار بیشتری منتقل می‌کنه تا یک لینک از تسنیم که گاها اقدام به فروش لینک می‌کنه
- تعداد لینک‌های خروجی صفحه. صفحه‌ای که صدها لینک خروجی داره اعتبار کمتری می‌تونه به شما منتقل کنه
- بک لینک انجمن. به دلیل ساخت راحت لینک در انجمن‌ها اعتبار لینک‌های خروجیشون خیلی کم‌تر از گذشته شده
- لینک از صفحات پر محتوا. لینک از مقالات و صفحات پر محتوا ارزش بیشتری منتقل می‌کنه
- کیفیت لینک صفحات لینک‌دهنده. احتمالا شما هم دیدید بعضی سایتا برای رپورتاژهاشون هم رپورتاژ می‌رن
- لینک از تمام صفحات سایت. این نوع لینک در حالت معمولی به عنوان 1 لینک در نظر گرفته می‌شه. [youtube](https://www.youtube.com/watch?v=mTjN9x-by-I)

## فاکتورهای رابط کاربری

- رنک برین. الگوریتم ماشینی گوگل برای کنترل تعاملات کاربر و تغییر در صفحه نتایج. [wikipedia](https://fa.wikipedia.org/wiki/%D8%B1%D9%86%DA%A9_%D8%A8%D8%B1%DB%8C%D9%86)
- نرخ کلیک روی یک کلیدواژه. صفحاتی که نرخ کلیک طبیعی زیادی دارن برای سایر کلمات هم رتبه می‌گیرن. می‌تونید از طریق سرچ کنسول پیگیری کنید
- نرخ کلیک بیشتر روی تمام کلمات کلیدی. بدست آوردن نرخ کلیک بیشتر در کلمات کلیدی سایت، یک فاکتور کیفیت محسوب می‌شه
- نرخ خروج. نرخ خروج بالاتر می‌تونه 2 دلیل داشته باشه، یکی اینکه نتیجه مورد نظر کاربر نبوده و یکی هم رسیدن سریع کاربر به هدفش (گوگل با استفاده از روش‌هایی مثل گشتن بین نتایج متوجه می‌شه کاربر به هدفش رسیده یا نه)
- ترافیک مستقیم. سایت‌هایی که ترافیک مستقیم زیادی دارن ممکنه ترافیک طبیعی هم جذب کنن
- نرخ بازگشت به سایت. سایت‌هایی که ترافیک برگشتی زیادی دارن ممکنه بیشتر مورد توجه قرار بگیرن
- Pogosticking. وقتی کاربر بین نتایج جستجو جابجا می‌شه تا وقتی که نتیجه مورد نظرشو پیدا کنه بهش Pogosticking می‌گن
- سایت‌های مسدود شده. گوگل با تشخیص مشکلات امنیتی دسترسی شما به سایت رو منوط به شرط پذیرش مشکلات احتمالی می‌کنه
- بوکمارک‌های کروم. صفحات بوکمارک شده در کروم ممکنه امتیاز مثبت به دست بیارن
- تعداد کامنت‌ها. تعامل بیشتر کاربرها با صفحه یک فاکتور مثبته و تعداد کامنت‌ها می‌تونه امتیاز مثبت باشه
- زمان ماندگاری. هرچه کاربر زمان بیشتری در صفحات شما سپری کنه یک فاکتور مثبت کیفیته

## فاکتورهای الگوریتم اختصاصی

- صفحات جدیدتر در جستجوها. صفحات جدیدتر در سرچ‌ها امتیاز مثبت می‌گیرن
- تنوع دادن به سرچ. اگه من کلمه شیرُ جستجو کنم احتمالا هم اطلاعاتی درباره شیر جنگل میاره و هم شیر خوراکی
- تاریخچه مرور کاربر. وقتی از یک سایت بیشتر بازدید می‌کنید در سرچ‌های بعدی بالاتر میاد و به شما می‌گه مثلا 2 روز پیش از این صفحه بازدید کردید
- تاریخچه جستجوی کاربر. سابقه جستجو بر کلمات جستجوی مشابه یا نسبی تاثیر می‌ذاره
- فیچر اسنیپت‌ها. شما با استفاده از فیچرها اطلاعات بیشتری از صفحه در اختیار کاربرها قرار می‌دید و با همین روش ممکنه کلیک بیشتری بخورید
- هدف‌گذاری جغرافیایی. گوگل با سایت‌های محلی رفتار ویژه‌تری داره و شما می‌تونید با اطلاعات Google My Business بهش کمک کنید
- جستجوی امن. وب‌سایت‌های محتوای بزرگسال در حالت جستجوی امن نمایش داده نمی‌شن
- شکایات DMCA. سایتایی که قانون کپی رایتُ رعایت نکنن از نتایج حذف می‌شن. در صورتی که شکایت نقض حق چاپ دریافت کنید احتمالا با حذف کتاب مشکل رفع می‌شه
- تنوع دامنه. ممکنه یک سایت چندین صفحه با رتبه بالا در یک کلمه کلیدی داشته باشه اما گوگل ترجیح می‌ده نتایج از سایت‌های مختلف باشه
- جستجوهای محلی. جستجوی محلی در چندسال اخیر بیشتر مورد توجه قرار گرفته و این اهمیت Google My Business و گوگل مپُ بیشتر از پیش می‌کنه
- جعبه داستان برتر. در نتایج بعضی از جستجوها گوگل یک کادر به عنوان «داستان‌های برتر» نمایش می‌ده. برای نمایش در این کادر باید ویژگی‌های خاصی مثل amp داشته باشید. [ignitevisibility](https://ignitevisibility.com/google-top-stories/)
- ترجیح برند برتر. گوگل معمولا از برندهای بزرگ در نتایج جستجوها طرفداری می‌کنه
- نتایج تصاویر. اگه جستجوی شما ارتباطی با تصاویر داشته باشه احتمالا کادر تصاویر در جستجو بالاتر از سایر نتایج میاد. مثلا عبارت عکس شیرُ جستجو کنید
- صفحه نتایج برندها. به طور معمول 4 نتیجه ابتدایی نتایج اسم برندها به همون سایت اختصاص داره

## فاکتورهای سیگنال برند

- لنگر متن اسم برند. لنگر متن اسم برند یا اسم برند + com و سایر موارد این مدلی می‌تونن سیگنال برند مفیدی برای سایت باشن
- جستجوی برند. جستجوی اسم برندها موجب رشد سایت در نتایج ارگانیک می‌شه و البته بیشتر از همه به رشد سایت کمک می‌کنه
- برند + کلمه کلیدی. اگه افراد زیادی مرتب گوشی سامسونگ دیجی‌کالا رو سرچ می‌کنن احتمالا دیجی‌کالا در سرچ گوشی سامسونگ هم رشد می‌کنه
- لایک‌های صفحه فیسبوک. سیگنال شبکه‌های اجتماعی می‌تونن در رتبه‌بندی ارگانیک نقش داشته باشن. برندهایی که فالوورهای زیادی دارن معمولا سایتشون پیشرفت می‌کنه در نتایج
- فالوورهای اکانت توییتر. داشتن یک اکانت توییتر قوی با فالوورهای بالا به برند شما کمک زیادی می‌کنه
- صفحه رسمی شرکت در لینکدین. بیشتر شرکت‌ها صفحه رسمی لینکدین دارن. با ساخت صفحه رسمی تراست بیشتری کسب کنید
- نویسنده تاییدشده. قبلا گوگل پلاس به نویسنده سایت‌ها کمک می‌کرد و حالا که خاموش شده روش‌هایی مثل اکانت توییتر محبوب و لینک شدن سایت به اسم نویسنده و… جایگزین این مورد شدن
- حساب‌های سوشال فعال. اگر یک اکانت توییتر پرطرفدار بدون درگیری با کاربرها داشته باشیم عملا فعال نیستیم و احتمالا نتیجه خوبی حاصل نمی‌شه
- نام تجاری در داستان‌های برتر. نام تجاری در داستان‌های برتر علاوه بر جذب ترافیک می‌تونه یک سیگنال برند قوی باشه
- نام تجاری نامشخص. اگر شرکت شما فعالیت مشخصی نداره و تقریبا وارد همه چی شده برقراری ارتباط با سایر برندها سخت می‌شه
- محل تجارت. مشاغل قانونی یک دفتر واقعی دارن. نمایش محل دفتر در سایت و نقشه گوگل یک فاکتور مثبته

## فاکتورهای اسپم On-Site

- جریمه پاندا. اگر محتوای بی‌کیفیت تولید می‌کنید و می‌گید محتوا خیلی خوبه باید منتظر بدی‌های محتوا هم باشید! [wikipedia](https://fa.wikipedia.org/wiki/%DA%AF%D9%88%DA%AF%D9%84_%D9%BE%D8%A7%D9%86%D8%AF%D8%A7)
- لینک به سایت‌های اسپم. تایید کردن سایت‌های اسپمی یعنی وارد شدن به دنیای اسپم و البته پایین رفتن
- ریدایرکت‌ها. اگه کاربر برای چیزی دیگه به سایت شما مراجعه کرده و شما می‌فرستینش به یک صفحه دیگه وارد چالش بزرگی با گوگل شدید. سایت BMW بخاطر ساخت صفحه پر از کلمات کلیدی و هدایت کاربران بعد از ورود به سایت توسط گوگل جریمه شده! [sej](https://www.searchenginejournal.com/bmw-booted-from-google-for-spamming/2886/)
- پاپ آپ تبلیغاتی و مزاحم. پاپ آپ باعث کاهش امتیاز کیفیت صفحه و در نتیجه پایین رفتن سایت در نتایج می‌شه
- بهینه‌سازی بیش از حد. گوگل سایت‌هایی که می‌خوان با نتایج بازی کنن و وارد تکنیک‌هایی مثل وزن کلمات می‌شنُ از بازی کنار می‌ذاره!
- محتوای ماشینی. کپی از سایر سایت‌ها و ساختن دیوانه‌وار صفحات جدید یه جور علامت اسپم دادن به گوگله
- صفحات دروازه. ریدایرکت صفحات نامرتبط به همدیگه می‌تونه منجر به مجازات بشه
- تبلیغات زیاد. صفحاتی که نسبت به محتوا تبلیغات بسیار زیادی دارن ممکنه جریمه بشن
- مخفی کردن لینک. مخفی کردن لینک‌ها و فریب دادن کاربرهای سایت موجب مجازات می‌شه
- الگوریتم فرد. الگوریتم فرد برای جریمه کردن محتوای خیلی بد فعال شد و تونست سایتای زیادیُ برای همیشه و بدون بازگشت حذف کنه. [wordstream](https://www.wordstream.com/blog/ws/2017/08/24/google-fred-update)
- اسپم متاتگ. پر کردن صفحات با متاتگ‌ها هم یکی از تکنیک‌های سئو بیش از حد محسوب میشه

## فاکتورهای اسپم Off-Page

- سایت هک شده. سایت‌های هک شده خیلی سریع از نتایج حذف می‌شن پس اگه هک شدید خیلی سریع رفع ایراد کنید
- هجوم غیر طبیعی لینک‌ها. لینک‌های غیر طبیعی از سایت‌های ضعیف موجب حذف صفحه از نتایج می‌شه. اگر کسی اینکارو برای شما انجام داده از ابزار disavow استفاده کنید
- پنالتی پنگوئن. سایت‌هایی با پروفایل لینک واقعا ضعیف شانسی برای رقابت ندارن و احتمالا جریمه می‌شن (لینک نداشتن از داشتن لینک بی‌ارزش خیلی بهتره) [moz](https://moz.com/learn/seo/google-penguin)
- پروفایل لینک با درصد بالای لینک‌های بی‌کیفیت. تعداد زیاد لینک اسپم مثل نظرات، قدرت سایتو برای کسب رتبه خیلی میاره پایین
- لینک به دامنه نامرتبط. حالا که متخصصین سئو می‌گن به سایتای معتبر لینک بدید پس یه مقاله بنویسیم و به هرچی سایت معتبره لینک کنیم گوگل از این همه منبع و کیفیت هنگ کنه! اینکار اشتباهه باید یه ارتباطی بین صفحات و دامنه شما وجود داشته باشه و هدف لینک خارجی بررسی توسط کاربر سایته نه گوگل
- لینک از دایرکتوری‌های بی‌کیفیت. همه دایرکتوری‌ها معتبر نیستن و هر سایتی که هزارتا سایت خارجیُ لینک کرده باشه مفید نیست
- ساخت لینک با ابزارک. حتما سایتای طراحی ابزارک برای سیستم‌های وبلاگ‌نویسی مثل آمارگیر و تقویم و اینجور چیزا رو دیدید (شما ابزار تقویم به سایت یا وبلاگ اضافه می‌کنید و ناخواسته درون ابزارک لینک وجود داره). این موارد خلاف قوانین گوگله و موج بزرگی از مجازات‌هارو به همراه داشته. [sel](https://searchengineland.com/google-reminds-webmasters-widget-links-webmaster-guidelines-258393)
- لینک به سایت‌های C-Class IP مشترک. گوگل ممکنه فکر کنه این یه سایت اسپمه و می‌خواد یه مجموعه سایت مشترکُ در نتایج دستکاری کنه
- لنگر متن سمی. هدف قرار دادن سایت‌های مختلف با لنگر متن بهینه برای دستکاری نتایج توصیه نمی‌شه (معمولا به ازای پول اینکارو انجام می‌دن سایت‌ها)
- لینک‌سازی انبوه. دریافت تعداد زیادی لینک در مدت زمان کم می‌تونه سیگنال اسپم باشه و ارزش لینک‌ها خنثی بشه
- دریافت لینک از سایت‌های خبری. اوایل که رپورتاژ خبری مد شد هر لینک ارزش زیادی داشت اما حالا که گوگل می‌دونه سایت‌های خبری اقدام به فروش لینک می‌کنن ارزش این نوع لینک هم افت کرده و یک نکته دیگه: سایتای خبری مثلا برای 10 سایت با موضوع مشترک لینک‌سازی می‌کنن و اعتبار لینک خروجی خودشونو به شدت میارن پایین
- Manual Actions. در سرچ کنسول حتما این قسمتُ دیدید، دریافت هشدار مجازات از این قسمت یکی از بدترین انواع مجازاته. اعمال جریمه از این قسمت یعنی یک کارمند گوگل خودش سایتو بررسی کرده
- فروش لینک. فروش لینک خلاف مقررات گوگله و می‌تونه مجازات بزرگی داشته باشه. نه لینک بخرید و نه بفروشید
- سندباکس گوگل. سایت‌های جدید اگه فعالیت لینک‌سازی داشته باشن درون جعبه شنی گرفتار می‌شن تا فکر نکنن می‌تونن نتایجو دور بزنن. اینکار برای جلوگیری از دستکاری در نتایج و ساختن سایت جدید بعد از گرفتار شدنه
- گوگل دنس. اگر نتایج یک سرچ مورد رضایت کاربر نباشه، گوگل دنس نتایجو بالا پایین می‌کنه. [metamend](https://metamend.com/archive/education/google-dance/)
- گوگل مدیک. این بروزرسانی تمرکزش روی سایتای پزشکیه که دارو می‌فروشن یا تبلیغ می‌کنن. سایتای پزشکی که افت داشتن سیگنال‌های اعتماد ضعیفی داشتن مثل: نداشتن گواهی ssl، مشکلات نمایش در دستگاه موبایل، نداشتن یا اطلاعات اشتباه در صفحات درباره و تماس. [sel](https://searchengineland.com/googles-august-first-core-algorithm-update-who-did-it-impact-and-how-much-303538)
- Disavow Tool. این ابزار خیلی عالیه، چه برای بی‌اثر کردن لینک‌سازی اشتباه خودتون و چه حملاتی که ممکنه سایتای رقیب به شما داشته باشن
